<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>參天台五台山記</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<a id='mulu11' />
<p class='juan'>參天台五臺山記第三</p><p><span class='note-inline'>(【考】以下凡十五行原本闕葉今據諸本補之)</span></p>

<div class='div-other'><a id='mulu12' />
<div class='div-other'><a id='mulu13' />熙寧五年八月一日<span class='note-inline'>(丙子)</span><p style="margin-left:2em">天晴。依州牒寅時出國清寺向台州。未時於臨海縣道安驛。對面使臣崇班。令見州牒。來日到。國清寺可待者。申時至八□徐八家宿。今日行八十里。七時行法誦經了。</p>
<p class="pre">　　台州帖　大日本國僧成尋。<br/>　　當州准樞密院剳子節<span class='note-inline'>(【考】節松學兩本作郎)</span>文。據台州奏。准杭州<br/>　　牒。出給公據。付明州客人陳詠引領到日本國大□（德）僧<br/>　　成尋八人。到天台山國清寺燒香。內僧成尋要留□（唯）一<br/>　　名同在本寺看經一年。餘僧發遣回本國。當州不取<br/>　　<span class='note-inline'>(【考】取閣本作敢。但注云敢恐取誤)</span>一面指揮已。今權在本寺看經。外候勅<br/>　　旨。□<span class='note-inline'>(【考】准)</span>聖旨。成尋等八人。并通事客人陳詠。令台<br/>　　州選差使臣一名優<span class='note-inline'>(【考】優下諸本有一名二字但皆削之)</span>與盤纏。暫引伴赴<br/>　　國。<span class='note-inline'>(【考】國閣本作闕恐可也)</span>緣准<br/>　　聖旨指揮。優與盤纏。即未有數日。□差定監<span class='note-inline'>(【考】以上十五行原本缺)</span><br/>　　路橋酒稅高侍禁。暫引伴日本國僧成尋赴國。又慮監<br/>　　鹽使臣有礙<br/>　　鹽法不許差出。本州遂具狀申<br/>　　轉運衙。令賜降下　指揮今<span class='note-inline'>(【考】今諸本作令)</span>准<br/>　　牒命指揮。已轉牒至　京。沿路州軍照會并牒淮南轉<br/>　　運司。依詳<br/>　　朝旨施行。外牒州請立使於軍資庫。先支官錢一百<br/>　　貫文。應副成尋等一行人赴發及沿路盤纏使用。所有<br/>　　其餘令要錢數。即關報前路州軍候見管伴人申報。<br/>　　令要數目。竝依<br/>　　密院剳子內<br/>　　聖旨指揮支給。<span class='note-inline'>(【考】給上諸本有法字。今據原本)</span>仍告示管伴人。如更要錢<br/>　　及所須物件。竝申經過處請領應副者。并別選差使臣<br/>　　引伴。疾早起發赴<br/>　　京訖。具差去名衙狀申本州。今勘會管下場務使臣。<br/>　　各係監鹽外。在城兵馬都監鄭崇班目下得替。相次赴<br/>　　離。今請本官就便<span class='note-inline'>(【考】便諸本作使)</span>引伴<span class='note-inline'>(【考】伴諸本作侍)</span>僧成尋等八人并通<br/>　　事引領人陳詠赴闕。并上件令支官錢二百文省。內退<br/>　　一索四十文省。底索不支外。實支官錢一百九十八索。<br/>　　九百六十文省。已帖軍資庫。仰於見管。官錢數內。據<br/>　　數支給。什<span class='note-inline'>(【考】什恐付字。見下文)</span>日本國僧成尋等一行人。沿路盤纏<br/>　　使用。須至行遣。<br/>　　右具如前。上件實支官錢一百九十八索九百六十文省。<br/>　　州<span class='corr'>已</span>出給。正勾帖軍資庫。仰於見管。官錢數內。據數支<br/>　　給。付日本國僧成尋等一行請領。沿路盤纏使用外。事<br/>　　須帖日本國賜紫僧成尋等一行人。准此照會。赴軍資<br/>　　庫。據數請領。上領官錢起發及沿路盤纏使用。如更要<br/>　　錢及所須物件。即請計會。管伴鄭崇班申報經過州軍<br/>　　請領。<br/>　　　　熙寧五年七月廿四日帖<br/>　　　　　　　　　　　　　　　守司戶參軍馬<br/>　　　　　　　　　　　　　　　守錄事參軍杜<br/>　　　　　　　　　　　　　　　　軍事推官孔<br/>　　　　　　　　　　　　　　　　軍事判官劉<br/>　　　　　　　　大理寺丞監城下稅務權推官劉任衡<br/>　　　　　　　大理寺丞知臨海縣事權判官通判季暄<br/>　　　　　　尚書理田郎中通判軍州兼勸農事安任衡<br/>　　　　　　　　光祿少卿知軍州事兼勸農使錢使暄</p>
二日<span class='note-inline'>(丁丑)</span><p style="margin-left:2em">天晴。卯時出宿。巳時到著州國清廨院。即參少卿衙。東過五里於東門謁少卿。來日可請取錢者。點㭟退出。七時行法了。</p>
三日<span class='note-inline'>(戊寅)</span><p style="margin-left:2em">天晴。辰時參少卿衙。善久等向軍資庫。請錢。請文自向庫客舍書之。與藏司了。倉外廊等。絽綿絲錢種種物不納積置不可稱計。午時上名左都衙陳照<span class='note-inline'>(【考】照諸本作熙非也。見卷尾十月九日條下)</span>寧來向告云。以小船可送錢者。即借小船送錢。以惟觀善久為使。七時行法了。</p>
<p class="pre">　　　　日本國師隨<br/>　　　　詔都下溫州進士朱　定　謹<br/>　　　　成拙什拜<br/>　　　　餞幸希<br/>　　　　采照　定　和南<br/>　　生性殊邦浹至和。<span class='note-inline'>(【考】浹諸本作決)</span>放懷東適渡流沙。<span class='note-inline'>(【考】東諸本作束但雲本改東)</span><br/>　　浮艖迢遞辭鄉館。駐錫慇懃覘<br/>　　國華。瑞應山川供帳望。<br/>　　恩頒緍帛事<br/>　　旌嘉。好隨<br/>　　明詔趨<br/>　　堯闕。何憚<br/>　　歸程萬里賒。<br/>　　　　　熙寧五䆊仲秋初三日書</p>
四日<span class='note-inline'>(己卯)</span><p style="margin-left:2em">辰時參少卿衙。告可歸由。兵士四人轎擔可送越州者。巳時出廨院。以兵士四人擔轎。申時到著國清寺庄。房主有種種用意。宿料五十文。外加廿文。七時行法了。今日行五十里。</p>
五日<span class='note-inline'>(庚辰)</span><p style="margin-left:2em">卯時出宿。巳時行向天台縣。一郎長者家尋惟觀船。答未來者。若來可令宿錢由示了。次謁監酒官。筆言問答了。過五十里。午時著國清寺。從台州至天台縣九十里。至寺百里也。酉時寺主院有菓藥酒等。七時行法了。寺主送使臣鄭崇班文字一封。披見之處。前去剡縣可相待者。</p>
六日<span class='note-inline'>(辛巳)</span><p style="margin-left:2em">天晴。雇寺<span class='note-inline'>(【考】寺諸本作手)</span>邊人力十二人。借寺主副寺海表白轎。賴緣供奉。快宗供奉予三人同乘轎出寺。法門雜具大略令擔去。世間雜具分置寺主并海表白房。寺主自<span class='note-inline'>(【考】自松學兩本作白)</span>令持七條袈裟來志。返安養集十帖懺法私記一卷了。出寺之間。寺主副寺主為首。寺中上﨟出大門送。寺主取手令乘轎。愗乘了。　巳時至縣。行會路待天台縣人力十人擔錢來。午時到來同去。申時過四十五里至關嶺南家宿。七時行法了。途中入景福院。禮佛。寺主點㭟。即與詩一首。</p>
<p class="pre">　　　　惠日啟臨<br/>　　　　大師象駕光訪。今成一章。<br/>　　　　奉餞<br/>　　　　行駕拜<br/>　　　　呈。伏惟<br/>　　　　采覽。<br/>　　　　　　　　　　天台比丘　惠日上<span class='note-inline'>(【考】日原本作。同即日別字。)</span><br/>　　　　紫詔<br/>　　　　中天下。<br/>　　　　金書降日招。[打-丁+吊]<span class='note-inline'>(【考】[打-丁+吊]即[打-丁+侯]字。閣本注云恐撫誤)</span>松專待<br/>　　　　候。報我<br/>　　　　聖歌謠。</p>
七日<span class='note-inline'>(壬午)</span><p style="margin-left:2em">天晴。卯時出宿。同二點至天姥山關嶺。從天台縣至關嶺四十里。從關嶺至天姥驛十五里。從驛至新昌縣五十里。天台山記云。自天台山西北有一峯。孤秀廻拔。與天台相對。曰天姥峯。峯下臨剡縣路。仰望宛如在天表。關嶺。天台縣新昌縣堺也。過七十里。申時到著新昌縣。謁知縣并少府。令見州牒。乞安下所。即以使送寶嚴寺。大伽藍也。寺主點㭟。知縣并少府來向沙汰。乞人力十二人。轎三乘。約束了。諸僧并縣人人來集見之。七時行法了。寺主儲非時食。</p>
八日<span class='note-inline'>(癸未)</span><p style="margin-left:2em">卯時人力八人來擔法門等。次轎三乘人力四人來。不可與錢由知縣示送。寺主儲食。辰時出寺。國清寺轎并十二人皆返遣了。行向知縣少府許。二人在一處謁了。巳時去縣十里立牒。<span class='note-inline'>(【考】牒或牓字)</span>至剡縣廿五里。至東京二千三百四十里。午時到著剡縣。從新昌縣三十五里至剡縣也。即謁崇班知縣。乞安下所。即安下實性院。本名清泰寺。有傅大士影。禮拜燒香。院主智深長老云。諸寺打木魚鼓集行者。是以傅大士為根本。大士覔嵩頭陀時打魚鼓。頭陀即應鼓音來。自爾以來。天下大小寺院。為集大眾打木魚鼓<span class='note-inline'>(云云)</span>。長老儲食。知縣國博仙厨祕書監務奉職。三人縣官來點㭟湯。知縣問云。見佛無定處。何遙禮聖跡。答云。法界皆道場。見佛無定處。佛種從緣起。是故禮聖跡。感喜不少。筆言問答。重重也。長老入夜淡柿持來。筆言問答數刻退歸。七時行法了。禮諸堂見長老房。<span class='note-inline'>(台州兵士返遣了。與二百文錢了。)</span></p>
九日<span class='note-inline'>(甲申)</span><p style="margin-left:2em">雨下。卯時長老儲粥。辰時乘船。知縣出小船五隻。二隻僧三隻崇班。以人力廿人運錢。法門雜具入船。此間瑞像院傳天台教上都賜紫希顏。惠安都寺主請書來。禮拜答拜了。次乘船了。申時過六十里至三界。子一點過五十里至曾娥山宿。七時行法了。</p>
十日<span class='note-inline'>(乙酉)</span><p style="margin-left:2em">天晴。卯一點出船。午時至東關。先入天花院。禮佛喫茶。次乘移杭州大船。且迎來台州大船一隻杭州大船一隻也。使臣并僧各一隻乘了。子時過七十里至州東門宿。七時行法了。</p>
十一日<span class='note-inline'>(丙戊)</span><p style="margin-left:2em">天晴。辰時回船入光<span class='note-inline'>(【考】光諸本作先)</span>相寺禮佛喫㭟甚妙。寺院院多。住僧多。巳時回船過十里至越府前。申時崇班送酒一瓶茶一瓶。七時行法了。</p>
十二日<span class='note-inline'>(丁亥)</span><p style="margin-left:2em">天晴。午時乘越州新大船。轉運使被渡。杭州以崇班被示云。於杭州奉謁者。越州官人上下以女舞樂船送轉運使儀式不可注盡。七時行法了。</p>
十三日<span class='note-inline'>(戊子)</span><p style="margin-left:2em">天晴。雨下。崇班子秀戈來云。潤<span class='note-inline'>(【考】潤原本作調非也)</span>州大江中金山寺必可禮<span class='note-inline'>(云云)</span>。杭州有三百六十寺。蘇州有三百六十石橋<span class='note-inline'>(云云)</span>。木蓆八領。諸僧表莚從州送之。法華法堂莊嚴了。七時行法了。</p>
十四日<span class='note-inline'>(己丑)</span><p style="margin-left:2em">天晴。從都督衙送轎三乘。於景德寺齋。予。賴緣供奉。快宗供奉。乘二乘。與崇班共向寺。客<span class='note-inline'>(【考】客諸本作若非也)</span>人人有管內僧正賜紫大師。筆言問寺主闍梨良詣和尚入滅日。答不知由。又問涅槃經私志百卷事。問<span class='note-inline'>(【考】問恐同字)</span>答不知由。極無本意。次參大佛殿燒香禮拜。次參懺堂了著齋座。食極以甚妙也。但無錢。寺僧為奇。但自思念。有官錢二百貫。雖不請取越州二百貫。杭州二百貫有宣旨。仍不曳錢也。七時行法了。</p>
十五日<span class='note-inline'>(庚寅)</span><p style="margin-left:2em">未時台州陳都衙并通事陳詠到來。為悅無極。七時行法了。</p>
十六日<span class='note-inline'>(辛卯)</span><p style="margin-left:2em">天晴。未時以崇班轎并兵士四人參都督府謁了。以齋。謝起居辭三通文字次第奉入。七時行法了。</p>
十七日<span class='note-inline'>(壬辰)</span><p style="margin-left:2em">雨下。台州兵士四人返遣了。越州相替守護船。七時行法了。<span class='note-inline'>(【考】行字原本缺。)</span></p>
十八日<span class='note-inline'>(癸巳)</span><p style="margin-left:2em">天晴。官錢從今日<span class='note-inline'>(【考】日諸本作月)</span>以小師可用由示崇班了。七時行法了。</p>
十九日<span class='note-inline'>(甲午)</span><p style="margin-left:2em">天晴。巳時從杭州轉運使送牒崇班。日本僧出路久不見來。錢糖江淺不得<span class='note-inline'>(【考】得諸本作及)</span>渡。今日<span class='note-inline'>(【考】日諸本作月)</span>之內可出船。蕭山汴水淺。大船不得進。示縣借小船六隻可來者。午時出船過五十里。子時至錢清堰。駐船宿。七時行法了。誦經一部了。</p>
廿日<span class='note-inline'>(乙未)</span><p style="margin-left:2em">雨下。卯時以水牛八頭付轆轤繩。大船越堰。船長十丈。屋形高八尺。廣一丈二尺也。越州為日本僧上京新綵色莊嚴。依勅宣也。申時至于蕭山。小船六隻將來乘移。今日過四十里。至河口定清門宿。七時行法了。經一部了。</p>
廿一日<span class='note-inline'>(丙申)</span><p style="margin-left:2em">雨下。辰時從法過門乘大船待潮生。天小晴。申時潮生渡錢糖江。過十五里。酉時到著杭州官舍。運船物宿。七時行法了。　都衙云。從越府至杭府一百五里<span class='note-inline'>(云云)</span>。未一定。</p>
廿二日<span class='note-inline'>(丁酉)</span><p style="margin-left:2em">雨下。辰時借轎㭟<span class='note-inline'>(【考】㭟恐乘字)</span>向轉運使衙。有官人四人。三人著黑衫。一人著綠衫。點㭟湯。送大船由有命。次參提舉衙。有㭟湯。依雨大下不參知府都督并通判衙。見府內重重大門。廣大官舍數百。市內大小路辻。賣買綾羅金銀香藥絹絲布食物等滿多。人戶同越州府。與陳詠沙金一兩。出家賃。妻子上京料也。巳時轉運送大船二隻。僧并使臣乘了。依船未造。今日駐留。七時行法了。</p>
廿三日<span class='note-inline'>(戊戌)</span><p style="margin-left:2em">辰時回船至府駐船。依船工等來修造船也。依造船間可經日從杭州大卿衙送大船三隻。依轉運指揮也。一隻僧。一隻崇班。一隻小使并通事。申時推官并左藏都監來船謁了。拜見皇大后宮御經感歡无極。問官春開封之間。深恩之由示之。彼又為悅。戌時通事借沙金三兩。錢十貫。於京可辨本數者。莊嚴道場。行法七時了。</p>
廿四日<span class='note-inline'>(己亥)</span><p style="margin-left:2em">天晴。寅時出船。運使以兵士四人催船副船行陸。午時出杭州北門名餘杭門。水上二階樓門也。子時至倫濱宿。七時行法了。今日過六十里。從杭州至秀州二百廿里。</p>
廿五日<span class='note-inline'>(庚子)</span><p style="margin-left:2em">天晴。卯時出船。午時至鹽官縣長安堰。未時知縣來。於長安亭點㭟。申時開水門二處出船。船出了。關木曳塞了。又開第三水門關木出船。次河面本下五尺許。開門之後。上河落水面平。即出船也。亥時至縣宿。七時行法了。今日過六十里。</p>
廿六日<span class='note-inline'>(辛丑)</span><p style="margin-left:2em">雨下。寅時出船。午時入秀州堺內崇德縣界。秀州是割蘇州所置也。有四縣。崇德縣。嘉興縣。花亭縣。海鹽縣也。亥時至三塔寺。大門外河邊有三塔。高三四丈許。塼塔也。去州二里也。今日過一百里。<span class='note-inline'>(【考】里原本缺。今從諸本)</span>從秀州至蘇州一百冊五里也。七時行法了。至州門宿。<span class='note-inline'>(【考】宿諸本空字。今據原本補之。)</span>抗州防送兵士二人返遣了。</p>
廿七日<span class='note-inline'>(壬寅)</span><p style="margin-left:2em">天晴。辰時向秀州。少卿衙通判在一處。以通事問答了。巳時州使絹十五疋持來。七人衣七條可染道料也。即示可染色返了。廻船著北門兜率院前。午時少卿送酒三瓶與使臣錢三十五文了。法酒一瓶志送崇班。小使召取於船令飲。七時行法了。送兵士二人為役人省厨。</p>
<p class="pre">　　　今送<br/>　　　大師<br/>　　　　食壹分<span class='note-inline'>(折酒二缾【考】壹諸本作堂今據原本。折雲本傍注云断イ。今案折酒部下分飲之料。法酒大師自用之料也。)</span><br/>　　　　法酒壹缾<br/>　　右具在前。<br/>　　　　　　　　　　八月　日　守司理參軍監康</p>
<p style="margin-left:2em">所送去酒食恐被公人偷。據請逐色酒物批四冲<span class='note-inline'>(【考】冲閣本作仲)</span>咨覆。</p>
廿八日<span class='note-inline'>(癸卯)</span><p style="margin-left:2em">雨下。午時兜率院諸僧來迎。即入院禮諸堂莊嚴甚妙。見澄照大師影。<span class='note-inline'>(道宣律師諡號也)</span>妙樂大師日記了見僧正房壺。水中造山有仙宮等。如越州釋迦院二旁山。有一僧問天台義。<span class='note-inline'>(【考】義諸本作來今據原本)</span>一一答了。未時管內副僧正傳教臨壇首座賜紫廣教大師用和出文狀。</p>
<p class="pre">　　秀州管內副僧正傳教臨壇首座賜紫廣教大師用和<br/>　　　右　用和　謹　祇侯<br/>　　　謝<br/>　　　日本傳教闍梨大師。伏取<br/>　　　慈旨。<br/>　　牒件狀如前。謹牒。<br/>　　　熙寧五年八月　日　秀州管內副僧正傳教臨壇首座<br/>　　　　　　　　　　　賜紫廣教大師用和<br/>　　　來坐船中。志與㭟二瓶并燒香。有慚愧人也。拜見<br/>　　　皇大后御經顯密目錄了。與文狀一紙在右。</p>
<p style="margin-left:2em">今日叨承　闍梨大法師見示聖教竝王后經。用和幸之無量。願生生世中。常值闍梨大法師。於一一處對揚教法。聞生淨佛國土廣度一切眾生也。用和愚意禮告。<span class='note-inline'>(【考】告諸本作客)</span>法師。今赴京闕。面見聖人。佛法必得興隆也。用和今見此土。<span class='note-inline'>(【考】土諸本作公)</span>凡出家人。須二十歲方得入帳為童行。在寺未年二十不得入帳供申。大凡人年二十歲。風骨<span class='corr'>已</span>成。學業心散。難為教誡。欲乞　面對　聖人時言。凡出家不俱年限。俱從父母立疏捨入。<span class='note-inline'>(【考】入諸本作人今據原本)</span>寺許容便入帳。貴得出家。從小學業無難。是用和願也。更有凡僧人。暫離本州。須得公據往他州。不赴公據擅他州。<span class='note-inline'>(【考】此句恐有誤說。須作「不得公據擅赴他州」八字)</span>。罪當還俗。若得公據。往還時方為穩便。</p>
<p style="margin-left:2em">次壽聖院比丘願從出文帖來船。老僧也。雖借戒體依船可早去不借。七時行法了。</p>
廿九日<span class='note-inline'>(甲辰)</span><p style="margin-left:2em">天晴。巳時府使取七條長短衣尺寸還了。七時行法了。</p>
</div>
<div class='div-other'><a id='mulu14' />九月一日<span class='note-inline'>(乙巳)</span><p style="margin-left:2em">天晴。申時出船。過州北門。經六里至三樹堰。令開二水門出船了。堰官人來入船中。謁見道場依待袈裟不進船。戌時七條七帖。衣衫七領持來。有府文狀。錢十四貫四百文出獻了。即出船至閘頭宿。七時行法了。防送兵士二人返了。</p>
二日<span class='note-inline'>(丙午)</span><p style="margin-left:2em">天晴。寅時出船過五十四里。申時至蘇州平望縣蹔駐船。同二點出船。戌時至感墩宿。七時行法了。</p>
三日<span class='note-inline'>(丁未)</span><p style="margin-left:2em">天晴。卯時出船。巳時過大湖。五湖中東湖也。午時過松江水。三江中一也。立鳥居書江銘。有木橋石橋。立橋不知其數。未一點至蓁陵亭。有利往橋。長一里二丈。間四十八間也。橋有高欄。以朱塗之。中有樓四間橋<span class='note-inline'>(【考】橋上閣本注去疑說過字)</span>了。有笠澤亭。次渡大橋。次渡市橋。至吳江縣從平望驛過四十五里。至吳江縣也。河左有酒稅務。蘇洲使王守和乘小船迎來。今日終日過大湖。酉時從吳江縣。過四十五里至州前宿。七時行法了。</p>
四日<span class='note-inline'>(戊申)</span><p style="margin-left:2em">天晴。卯時諸寺依都督命來迎船。進向清詔亭。數里諸僧步行。蘇州管內僧正廣化院住持傳教臨壇文照大師善顒。蘇州管內副僧正報恩寺傳教慈照大師法如。件二人乘轎子副船行開元寺主。</p>
<p class="pre">　　蘇州管內僧正廣化院住持傳教臨壇文照大師善顒。<br/>　　　右　善顒　謹祇侯。<br/>　　　　　起居<br/>　　　　　闍梨大師。伏聽<br/>　　　　慈旨。<br/>　　牒件狀如前。謹牒。<br/>　　　熙寧五年九月　日　蘇州管內僧正廣化院持僧<br/>　　　　　　　　　　　　　傳教臨壇文照大師善顒<br/>　　蘇州管內副僧正報恩寺傳教慈照大師法如<br/>　　　右　法如　謹祇候<br/>　　　　　起居<br/>　　　　　闍梨大師伏聽<br/>　　　　　慈旨。<br/>　　牒件狀如前。謹牒。<br/>　　　熙寧五年九月　日　蘇州管內副僧正報恩寺傳教<br/>　　　　　　　　　　　　　　　　　慈照大師法如牒</p>
<p style="margin-left:2em">開元寺主賜紫道隆。同寺賜紫宗雅。同寺賜紫譽昇。同寺賜紫處參。同寺賜紫法淵。同寺賜紫。道月等百餘人僧從行至亭。見莊嚴甚妙。縣色色晝幕。三間皆莊嚴。州兵士十人令持轎子三乘來。僧正等著倚子點㭟。令見顯密目錄了。與崇班。參轉運都督衙拜謁了。見州門門官舍。如<span class='note-inline'>(【考】如下諸本更有如字。但學本傍注有衍字。今據原本。)</span>杭州廣大也。市賣買不可思議也。石大橋三百六十<span class='note-inline'>(云云)</span>。東西南北有堀川故也。都督著赤衫官人三人同坐。會運使許。通判并推官坐會都督運使共迎送。都督前召轎子。取手令乘。而固辭令持轎出中門了。乘饗應無極以通事問種種事。七時行法了。</p>
五日<span class='note-inline'>(己酉)</span><p style="margin-left:2em">辰時為拜圓通大師<span class='note-inline'>(【考】源信僧都弟子寂昭入宋賜紫任蘇州僧錄司賜圓通大師號)</span>影。向普門院。州兵士十人。州轎也。以四人為轎子持。餘人在前後。皆如昨日。有衣冠陳一郎。快宗供奉。聖秀。心賢為共人。過八里至普門院。圓通大師影堂燒香了。在講堂乾角。莊嚴甚妙。前立常燈。常花。常香臺。銘之法印和尚花香。有影讚。以行者令書取了。</p>
<p style="margin-left:2em">普<span class='corr'>門先</span>住持日本國圓通大師真讚。</p>

<div class="lg regular" style="margin-left:0em;"><div class='lg-row'>扶桑海國。　有山峻雄。　師蘊靈粹。　挺生厥中。</div>
<div class='lg-row'>少慕釋氏。　早脫塵籠。　歸我聖代。　愛我真風。</div>
<div class='lg-row'>一錫破浪。　萬里乘空。　祥符天子。　延對彌隆。</div>
<div class='lg-row'>是身之來。　空花可喻。　是身之化。　水月還同。</div>
<div class='lg-row'>長天雲散。　高嵓雪融。　謂相非相。　稽首圓通。</div>
</div><p style="margin-left:2em"><span class='note-inline'>(【考】第五句少各本作少少。第十四句喻韻疑。第十九句相非相各本作相相非相。今改之。)</span></p>
<p class="pre">　　治平元年五月初一日　前住持法印大師守堅重修述讚<br/>　　寺主點㭟。件伽藍本報恩寺僧房也。圓通大師早以建<br/>　　立一堂之後。　皇帝造加諸堂。廣大寺也。參大師佛<br/>　　殿燒香了。住僧多多。問圓通大師入滅年紀之處。寺<br/>　　主答云。卅<span class='note-inline'>(【考】卅諸本作此今據原本。)</span>年來<span class='note-inline'>(云云)</span>。傍有報恩寺。副僧正<br/>　　來請。<span class='note-inline'>(【考】請諸本作謁。今據原本)</span>仍參向燒香。先見副僧正房。壺湛水<br/>　　造山。奇巖怪石。不可思議。有眾多仙宮。即點㭟。次參<br/>　　講堂。有菓子儲。菓子廿種許竝居。即付倚子飡之。陳<br/>　　一郎同喫了退出。僧正大門送來。切切固辭。留門內取<br/>　　出轎門前乘了還亭。州兵士十八人。與百文錢了。拜<br/>　　圓通大師影。極以悲淚感喜。不可注盡。報恩寺廣大伽<br/>　　藍也。徃還之間。見遣大寺數十處。州內作法莊嚴。不<br/>　　可注盡。未時出船。依運使催來也。從都督許。送酒<br/>　　五瓶文字云。<span class='note-inline'>(【考】云諸本俱作書。今據原本。)</span>宣奉郎中屯田員外郎通判蘇<br/>　　州權發遣軍州兼管內勸農使騎都尉賜緋魚袋嚴君貺<br/>　　法酒五瓶。右謹送上。伏惟留納。謹狀者。使與錢卅文<br/>　　了。<br/>　　<span class='note-inline'>(【考】原本頌注云此枚唐人手跡也。蓋插入書簡原本者。)</span><br/>　　宣奉郎中尚書屯田員外郎通判軍州兼管內勸農事騎都<br/>　　尉賜耕魚袋嚴君貺<br/>　　　　法酒伍瓶<br/>　　　右謹送<br/>　　　上。伏惟<br/>　　　留納。謹狀。<br/>　　　九月　日　宣奉郎中尚屯田員外郎通判軍州兼管內<br/>　　　　　　　　　　　勸農事騎都尉緋魚袋嚴君貺　狀<br/>　　　<span class='note-inline'>(【考】尚下原本脫書字。尉下同脫賜字。)</span></p>
<p style="margin-left:2em">同二點出船過數里。出州北門。名閭門。河水立門樓有扉門內有會別<span class='note-inline'>(【考】別諸本作州)</span>亭。大伽藍有數處。石橋大巖數十過了。七時行法了。<span class='note-inline'>(從蘇州至常州。百八十里。)</span></p>
六日<span class='note-inline'>(庚戌)</span><p style="margin-left:2em">雨下。卯時出船。巳時越上亭堰入常州堺。堰水門<span class='note-inline'>(并)</span>轆轤皆荒蕪年尚。戌時過八十里至常州無錫縣宿。廣大縣也。宛如州作法。七時行法了。酒一瓶與都衙并通事了。</p>
七日<span class='note-inline'>(辛亥)</span><p style="margin-left:2em">天晴。卯時出船。辰二點暫駐船。崇斑送酒一瓶。都衙自持來糖餅十枚。巳時出船。召取杭州兵士一人。梢工一人喫酒。召水手三人同喫酒。戌時過一百里至常州南門前宿。府使職員王瑜來。出文狀。諸寺諸僧數十人出文狀來迎。依入暗來日可奉謁由示了。</p>
<p class="pre">　　管內僧正傳教賜紫懷雅。管內副僧正講經律大德中惠。<br/>　　　　管內僧正傳教賜紫　懷雅<br/>　　　　　右懷雅　謹　祗候。<br/>　　　　　超居<br/>　　　　　日本　大師。伏取<br/>　　　　　慈旨<br/>　　牃件狀如前。謹牒<br/>　　　熙寧五年九月　日　管內傳教賜紫　<span class='note-inline'>(懷雅)</span>　牒</p>
<p style="margin-left:2em">曹大平興國寺僧十五人。薦福禪院僧二人。廣福禪院二人。城下表白一人也。今日得順風。終日上帆馳船。今日過百里。從常州至潤州百八十里。七時行法了。</p>
八日<span class='note-inline'>(壬子)</span><p style="margin-left:2em">雨下。卯時入州城門。辰時臨川亭駐船逗留。州刺史以王瑜<span class='note-inline'>(并)</span>兵士八人為使。午時出北門。南北水門。二階樓門外。過二里駐船。監酒送酒五瓶。兵士七八人為使。即出船曳之。戌時過三十五里到奔牛堰宿。七時行法了。</p>
九日<span class='note-inline'>(癸丑)</span><p style="margin-left:2em">天晴。卯時越堰。左右各有轆轤五。以水牛十六頭。左右各八頭。辰時過十八里至蔡縣暫駐船。同二點出船。未時過五十四里至丹陽縣駐船。同二點出船。丑時過七十五里至潤州南門宿。七時行法了。</p>
十日<span class='note-inline'>(甲寅)</span><p style="margin-left:2em">天晴。卯時開水門入州城蕭閑堂。<span class='note-inline'>(【考】蕭諸本作菉)</span>官舍也。休息上堂。謁通判推官二人。有點㭟。登時來會管內僧正宣教大師日華。管內副僧正延慶寺賜紫自超。<span class='note-inline'>(【考】自下文作白)</span></p>
<p class="pre">　　<span class='note-inline'>(【考】原本頭注云唐書)</span><br/>　　管內僧正宣教大師　日華<br/>　　右　<span class='note-inline'>(日華)</span>　謹祗候。<br/>　　起居<br/>　　國師。伏取<br/>　　慈旨。<br/>　　牒件狀如前。謹牒。<br/>　　　熙寧五年九月　日　管內僧正宣教大師<span class='note-inline'>(日華)</span>牒<br/>　　<span class='note-inline'>(【考】原本頭注云同前)</span><br/>　　管內副僧正延慶寺賜紫　白超<br/>　　　右　<span class='note-inline'>(白超)</span>　謹祗候。<br/>　　　起居<br/>　　　國師。伏聽。<span class='note-inline'>(【考】聽諸本作<span class='corr'>願</span>。今據原本。)</span><br/>　　　裁旨<br/>　　牒件狀如件。謹牒。<br/>　　　熙寧五年九月　日　管內副僧正延慶寺賜紫　<span class='note-inline'>(白超)</span></p>
<p style="margin-left:2em">普慈院住持傳法沙門慶蒙。甘露院住持傳教比丘應天。各出文狀來問答法門。不委記。辰時至京口堰駐船。午時乘小船崇班。都衙。通事相共渡楊子江。參金山寺。一名浮王<span class='note-inline'>(【考】王諸本作玉)</span>島。江中孤絕山也。不令女人入山。一一禮拜燒香諸堂。遶山有行廊。內有諸堂。莊嚴甚妙。宛如眾香<span class='note-inline'>(【考】眾香諸本作穴眾恐誤)</span>城以紺青綠青朱砂等貴丹皆悉畫。處處高欄<span class='note-inline'>(【考】欄諸本作棚。今據原本。)</span>或有黑漆塗。或有朱塗。如懸鏡。二里之間無隟<span class='note-inline'>(【考】隙字。)</span>敷石。廊殿樓臺暎日照耀。梁朝洞臺。魏代永寧。更不能及。大佛殿丈六釋迦像。諸堂十餘所巖洞塔婆最以甚妙。一切經藏寔可貴重。僧堂置鉢。寢所置衾。或二領三領。八十餘所。其外房房皆以優美。看經院內八十餘人。各居經先讀一切經。泛海樓內有等身釋迦像。如今日見第一莊嚴寺也。寺主大師儲齋供。珍膳美菓。盡善極妙。申四點渡江向亭休息。依湖乾不用船。知縣送馬二疋。崇斑共乘還。今日始乘唐馬。如日本馬。<span class='note-inline'>(【考】馬諸本缺。)</span>鞍表敷覆鞍骨。鐙懸金輪。酉時歸著。船馬舍人與錢十五<span class='note-inline'>(【考】五諸本缺)</span>文了。州南北門築正壇十丈許。上造高樓。見異國軍料<span class='note-inline'>(云云)</span>。此州東晉時王都也。地名金陵。城名建業。水名楚水。江南王朝都此州。謂晉齊宋梁陳也。渡<span class='note-inline'>(【考】渡原本作渡恐後字)</span>又都大吳皇帝<span class='note-inline'>(云云)</span>。依湖乾不越堰宿。七時行法了。</p>
十一日<span class='note-inline'>(乙卯)</span><p style="margin-left:2em">天晴。申時以牛十四頭。左右各七越堰。依堰司命上陸見越船最以希有也。堰下河船駐宿。七時行法了。</p>
十二日<span class='note-inline'>(丙辰)</span><p style="margin-left:2em">天晴。卯時出船出水門。過一里出水門向揚子江。廣大如海。有數百船。渡江間從州船二隻各乘兵士廿人。艫各四枝。以老僧船并崇斑船綱。各付<span class='note-inline'>(【考】付下原本更有付字。一付恐衍。)</span>一隻令牽船。一時許渡江了。最可云勤功。送著河口。兵士船歸了。江間卅五里。巳時至河口有利涉亭。入揚州堺內了。次至橋。橋頭有迎湖大泊<span class='note-inline'>(【考】湖雲本頭注云疑潮。泊諸本作江。恐迎潮大伯。)</span>庿。遠見金山寺。四面甚妙也。次入流州內。隋帝時所分置也。今又屬揚州無別刺史。至水門駐船。待潮生可開關木。申一點潮生。曳水中木入船過二里到著派<span class='note-inline'>(【考】派疑流)</span>州堰宿。七時行法了。</p>
十三日<span class='note-inline'>(丁巳)</span><p style="margin-left:2em">天晴。卯時越堰。牛廿二頭。左右各十一。牽上入上河。河左有廊五十間。每間有立<span class='note-inline'>(【考】立原本作上或土字。)</span>隔。午時至楊子鎮。江都縣駐船。此河隋煬帝所堀也。堀溝寬二丈餘。直流弃<span class='note-inline'>(【考】弃松學兩本作弄。原本弃或無字)</span>曲。未四點過十里至揚州安賢亭。來迎管內僧正傳教賜紫惠禮。管內副僧正壽寧寺住持講經臨壇賜紫惟雅。</p>
<p class="pre">　　<span class='note-inline'>(【考】原本頭注云本唐人手跡)</span><br/>　　管內僧正傳教賜紫　惠禮<br/>　　　右　惠禮　謹祇侯。<br/>　　　　起居<br/>　　　　三藏大師。伏取<br/>　　　　慈旨。<br/>　　牒件狀如前。謹牒。<br/>　　　　熙寧五年九月　日　管內僧正傳教賜紫　惠禮<br/><br/>　　管內副僧正壽寧寺住持講經臨壇賜紫　惟雅<br/>　　　　右惟雅　謹祇候。<br/>　　　　起居<br/>　　　　三藏大師。伏取<br/>　　　　慈旨。<br/>　　牒件狀如前。謹牒。<br/>　　　熙寧五年九月日　管內副僧正壽寧寺住持講經臨壇<br/>　　　　　　　　　　　　　　　　　　　　　賜紫惟雅</p>
<p style="margin-left:2em">僧判官壽寧寺講經臨壇賜紫道演。同寺賜紫五人。知事一人。建隆寺了素。住石塔慧照寺玄實。石塔寺賜紫守詢。昔法進僧都住持也。龍興寺釋之。昔鑒真和尚住寺也。開元寺賜紫一人。知事一人。雍熙禪院智潤。興教禪院賜紫文清住持僧子等合十七人。出文狀。予從船下陸入亭。面謁禮謝了。從州送酒八瓶。兵士五人可召仕人者。留一人仕之。四人返遣了。未二<span class='note-inline'>(【考】二諸本作三)</span>點出船。終夜牽船。丑時過一百五里至新湖口宿。揚府南北十一里。東西七里。周卅里築城。七時行法了。</p>
<p class="pre">　　從潤州府至揚州府卌五里。<br/>　　　揚州使酒庫<br/>　　　奉指揮。送<br/>　　　日本僧酒如後。<br/>　　　　百陶酒玖勝。計參小瓶。到折食。<br/>　　　　百陶酒壹肆伍勝。小位小瓶。折路食。<br/>　　右具如件。<br/>　　　　九月　日　勾當人李　質　等　<br/>　　　　　　　<br/>　　　　監</p>
十四日<span class='note-inline'>(戊午)</span><p style="margin-left:2em">天晴。卯時出船。辰時至邵伯鎮止船。從船前捧幡打廝羅<span class='note-inline'>(【考】廝諸本作廊。今據原本。)</span>伎樂數十人。渡邊祭神人<span class='note-inline'>(云云)</span>。未時開水門二所了。次開一門出船了。子時過六十里至高縣廣大縣也。北去楚州寶應縣堺五十五里。南去江陵縣卅三里。揚州有六縣。江陽縣。天長縣。六合縣。高郵縣。海陵縣。揚子縣也。揚州去東京一千五百里。南行一千四百五十里有台州。七時行法了。</p>
十五日<span class='note-inline'>(己未)</span><p style="margin-left:2em">天晴。卯二點開水門扉。入縣見死人葬。船人人皆以白<span class='note-inline'>(【考】白閣本作自)</span>埋裹頭。女人三人打胸啼泣。至縣官舍前止船。午時出船。得順風飛帆。子時至楚州寶應縣。管內僧行賀橋<span class='note-inline'>(【考】此文恐有誤脫)</span>停船。七時行法了。今日行五十五里。</p>
十六日<span class='note-inline'>(庚申)</span><p style="margin-left:2em">天晴。巳時出船。過十里至黃莆領駐船。同二點出船。順風上帆。戌時過八十里至楚州城門宿。七時行法了。從揚州城至于楚州城三百十里<span class='note-inline'>(云云)</span>。</p>
十七日<span class='note-inline'>(辛酉)</span><p style="margin-left:2em">天晴。辰時見鸚鵡大如鳩。尾長一尺。觜赤。足赤<span class='note-inline'>(【考】赤諸本缺。今據原本。)</span>背毛青處處有白斑。紫毛處處交。入籠置船。又鹿如日本鹿。與羊置船飼。人<span class='note-inline'>(【考】人或入字)</span>見莊家以驢馬二疋覆自口。懸麥粉石臼。獨回牽無人副進。<span class='note-inline'>(【考】進諸本缺。今據原本。)</span>巳時出船回州城至閘頭。築城南北九里。三百步<span class='note-inline'>(云云)</span>。至于泗州二百十里。巳時過十里至閘頭。依潮乾不開水閘。申時登州秀才與陳詠共來相人由告之。問命今幾年。答可保八十餘年者。戌時依潮生開水閘。先入船百餘隻。其間經一時。亥時出船依不開。第二水門。船在門內宿。七時行法了。</p>
十八日<span class='note-inline'>(壬戌)</span><p style="margin-left:2em">天晴頗翳。終日在閘頭市前。戌時開水閘出船。即得順風上帆。并牽綱手。寅一點過六十里至楚州淮陰縣新開駐船。七時行法了。經四卷了。</p>
十九日<span class='note-inline'>(癸亥)</span><p style="margin-left:2em">雨下。卯三點出船。過六十里申三點至閘頭。石梁鎮內也。戌時開閘出船至淮河<span class='note-inline'>(【考】河諸本作時。今據原本。)</span>口宿。七時行法了。</p>
廿日<span class='note-inline'>(甲子)</span><p style="margin-left:2em">雨下。寅時出船入淮河牽船。末二點至肝船[目*公]貴山寺<span class='note-inline'>(【考】船恐衍)</span>塔十五重如閣。頂見羅漢井<span class='note-inline'>(【考】井或[卄/廾]字或并字。)</span>寺名先福寺。。昔五百羅漢見住處也。委知沺。<span class='note-inline'>(【考】即泗)</span>州大師行狀。順風上帆。戌時過八十里至泗州東淮頭停船。七時行法了。</p>
廿一日<span class='note-inline'>(乙丑)</span><p style="margin-left:2em">天晴。卯時以小船令牽船。同二點入小河河口。南北有二階閣。內立八角大石刻彫經。額名度人經。依遠不見何經。淮河有浮船。船脚有六十餘隻。從河口過二里至州前停船。午時二點知府送酒三瓶。與使錢三十文。同四點故從行參普照王寺。先拜僧伽大師真身塔。西南額名雍熙之塔。禮拜燒香。八角十三重。高十五六丈許。每重[卄/(亡@口)/月]黃色瓦。如黃茶垸。<span class='note-inline'>(【考】即埦)</span>有光。每階下有羅網。其中盡菩薩賢聖天眾像。莊嚴不可思議也。塔內莊嚴。中心造銀寶殿。在黃金寶座向西。大師坐後在二尺鏡。前在脇足。左有銀大水瓶二口。高二尺五寸許。左右有一僧像。寶殿以七寶莊嚴。垂種種瓔珞玉幡。前有黃金寶殿。上下皆金。長八尺。橫四尺。柱等皆金也。塔內四角大柱以黃金卷。柱梁柱貫皆以金造之。柱上有半出菩薩形。皆金色。內有連子。每頭有天眾形。左右有龍形。內四面縣綾羅天蓋幡等。無隟<span class='note-inline'>(【考】即隙)</span>以瑠璃敷地。有三重連子內前黃金寶殿。壇上七寶花香燈供具具足造置。多以金造。四面各有黃金燈爐二。高二尺。次四面各五間。每間中八尺。次六尺黃金板。以黃金造半出金小<span class='note-inline'>(【考】小諸本作卜)</span>佛。各卅<span class='note-inline'>(【考】卅諸本作廿)</span>體許坐。<span class='note-inline'>(【考】坐諸本俱作生。)</span>佛前中門額普照明覺大師。連子上有鐵羅網。北一間有入寶物小門。大方一尺。<span class='note-inline'>(【考】尺松學兩本作丈可也)</span>許。額名[打-丁+(改-己)]施利。<span class='note-inline'>(【考】[打-丁+(改-己)]原本曖昧或放字。放入施利之意歟。閣本作板拖剎。雲西松學四本作[打-丁+(改-己)][拖-也+巴]利。但西松學三本[打-丁+(改-己)]字傍注云不明。松本注云此飜白蓮塟。今案印度稱寶藏云（Bhaṇḍara）稱藏主云（Bhaṇḍarika）恐以[拖-也+巴]利為正。白蓮華梵云芬陀利。雖音相似恐非也。)</span>有階。人登階入寶物。有七寶箒。外間四面懸天蓋幡無隟。<span class='note-inline'>(【考】隙)</span>佛面外二柱以銀打覆。口徑二尺。圍有連子高六尺許。護銀義<span class='note-inline'>(【考】義諸本作箋)</span>也。四面上長押懸綾羅。皆縫物大師變相也。餘柱皆朱色也。佛面立床子上置燈爐三口。口廣二尺四面。地敷黑石皆有光。階下四尺。四面立竝女人誦經各取花。其外道路男女不知數。階下四面皆立床子有香燈具。次佛面禮殿三間別棟。黃瓦[卄/(亡@口)/月]寶殿之內。立床子造供具不可思議也。階柱上有黃金獅子。有七寶七重小塔。高六尺許。有紺瑠璃師子二。懸大七寶蓋。種種幡具懸之。有四面廊。四方各一町。方方五十間許。西北二面壁畫大師卌二變相。東廊前有小殿造居等身真寂大師影。僧伽大師令兄也。容顏甚妙也。有種種眷屬塔。巽方有二階閣。內立石大錍。從閣鹿出遊。有一男細工也。件男所飼鹿也。塔前庭有鶴一雙遊。塔四面庭地或敷碧瓦。或敷黃瓦。有光文奇妙也。<span class='note-inline'>(【考】也諸本作邊。誤也。)</span>塔後廊外有講堂有大師影安中心。莊嚴甚妙也。。造小寶殿垂綾羅帳。左有童子形右有<span class='note-inline'>(【考】以上五字諸本缺今據原本補之)</span>僧形。寺主來向點㭟。次入僧堂百五十人休息坐。各有衣鉢。或臥或坐。或書法門。或讀經。次出北廊禮彫石法華經<span class='note-inline'>(【考】經諸本缺。)</span>十二間內立石卅二枚。廣三尺。高五尺。刻盡經一部七卷廿八品。石色青黑。<span class='note-inline'>(【考】黑諸本作色)</span>刻文內入牛粉。佛一字題名以朱入。講堂點㭟之次。以通事陳詠問寺主。泗州大師入滅經幾年。入滅月日何。答經多年無知人<span class='note-inline'>(云云)</span>。予乞硯筆。書之。中宗孝和皇常景雲元年三月二日。<span class='note-inline'>(【考】日下原本更有日字。一日字恐衍。)</span>入滅。至今年三百六十三年者。寺主見稱知也。頗前後相違。次禮最北乾明禪院。寺主出來點㭟。次塔西有大佛<span class='note-inline'>(【考】佛閣本作妙。恐非。)</span>殿。丈六釋迦。彌陀。彌勒。皆有脇仕二天等圍繞。二階大殿也。佛面戶左脇畫天親菩薩像。右手當齎執花一莖。左手當肩掌持紺瑠璃器。盛花三枝。內外映徹。頭冠花瓔如常。右脇有文<span class='corr'>殊</span>像手取如意。普賢像左手捧花。臺上有經。未曾見樣也。造紙經也。化<span class='corr'>菩薩</span>如常。西壁外西有三藏影。各長六尺許。羅什右手執如意。左手垂膝。曇無<span class='note-inline'>(【考】無字原雲閣本缺。今從西松學三本。)</span>讖左手當胸捧龍入瑠璃壺。內外映徹。右手垂膝。佛圖澄左手當肩掌向外現山海。右手垂膝。惠遠左右手垂下。竺<span class='note-inline'>(【考】竺諸本作生今據原本。)</span>道生右手當胸執竹杖。左手垂膝。東壁東面。摩騰右手當肩執經。左手垂膝。竺法蘭左右合掌當胸前。以左右大指橫取麈尾。僧會姓康氏。即康居國大丞相長者。棄俗入道。神儀剛正。遊化為任。右手捧瑠璃瓶當乳。左手執瓶。上從瓶放光二尺許。如日本開扇。三人皆著疎鞋。玄奘左手執經當胸。右手當胸小指頭相捻。次窺基字洪道。右手執念珠垂前。以左手把右手腕。二人著花鞋。鼻如花。大佛殿前有花蘭。立石植種種花草并小<span class='note-inline'>(【考】小諸本作十。今據原本。)</span>樹花。西有經藏。四重閣也。內造寶殿。納銀色一切經無帙。只綾羅裹之。開大集經一帙奉禮見了。燒香供養人人多多也。東有鍾樓四重閣上階有鍾。下階內有等身釋<span class='note-inline'>(【考】釋原本缺。今從諸本。)</span>迦像。佛前有地藏<span class='corr'>菩薩</span>像。十王圍繞。左右壁邊坐三尺十六羅漢。佛後有九子母。九子圍繞。皆著色色現衣。四面廻廊一町許。佛後有四重大閣。石寶巖之閣。丈六釋迦像坐。三面有五百羅漢等身像。上階白衣觀音有五人脇仕。登上階。階高殆及一町。於像見四方在掌中。塔九重。[卄/(亡@口)/月]黃光瓦。如㭟垸<span class='note-inline'>(【考】埦)</span>作瓦也。大佛殿上階黃瓦。階下碧色光瓦。如紺瑠璃。鍾樓經藏上二階黃瓦。下二階碧色瓦。見了入內。坤角有二穴大如一寸許。隔子開之。以白板長二尺又廣一寸許。去穴二尺許向穴板現塔影。隨穴員二塔皆逆塔也。是希有事也。十三重咸移板。書詩傍打付。</p>
<p style="margin-left:2em">王敏　題塔影詩</p>
<p style="margin-left:2em" class="lg-abnormal"><div class='lg-row'>變化明知普照靈。蒼生咫尺昧中扃。容光塔影層層見。報應須防暗逐願。</div>
</p><p style="margin-left:2em"><span class='note-inline'>(【考】願字不成韻恐誤。松學兩本作遂顛亦非也。或形字歟。)</span></p>
<p style="margin-left:2em">退歸之間。大門外廊左右置內外典籍賣買。即買取法華感應傳一帖。慈氏<span class='corr'>菩薩</span>一帖。道場五方禮一帖。白衣觀音禮一帖。申時還船。知府送酒五瓶。送返事使者與錢冊<span class='note-inline'>(【考】冊松學兩本作卅)</span>八文。路間食者。最可云丁寧。七時行法了。</p>
廿二日<span class='note-inline'>(丙寅)</span><p style="margin-left:2em">天晴。巳時以都監轎參泗州大師院。燒香禮拜了。途中千萬人滿路敢無隟。賣買寶物食物如杭州市。陳一郎查子持來。形似木苽。味似梨。午一點見短人。長三尺餘許。午二點出船。過廿二里宿胡口。酉一點停船。州內七里。臨淮縣同十三里也。七時行法了。</p>
廿三日<span class='note-inline'>(丁卯)</span><p style="margin-left:2em">天晴。寅二點出船河極駛流。黃濁難飲。戌時過五十五里。至下易縣宿。終<span class='note-inline'>(【考】終諸本作梵)</span>日牽船。河駛船重。里數非幾。七時行法了。從泗州至宿州四百廿里。</p>
廿四日<span class='note-inline'>(戊辰)</span><p style="margin-left:2em">天晴。卯一點出船。終日牽船。戌時過八十里。至青陽驛宿。七時行法了。</p>
廿五日<span class='note-inline'>(己巳)</span><p style="margin-left:2em">天晴。寅一點出船。辰時見青陽驛館舍等。最廣大也。同二點梢工屑福持來醫一坏。薑一坏。蘿蔔一坏。梢工者日本梶取也。申時崇班來向船點㭟。戌時過四十二<span class='note-inline'>(【考】二字諸本缺今據原本)</span>里至通海領停船宿。七時行法了。</p>
廿六日<span class='note-inline'>(庚午)</span><p style="margin-left:2em">天晴。寅二點出船。申一<span class='note-inline'>(【考】一諸本作二)</span>點過三十八里到宿州虹縣。有大橋即出船。戌時過七里至店家前為駐船宿。七時行法了。</p>
廿七日<span class='note-inline'>(辛未)</span><p style="margin-left:2em">天晴。寅四點出船。卯三點得順風飛帆。終日馳船。酉四點過七十三里至史頭縣大橋下宿。七時行法了。</p>
廿八日<span class='note-inline'>(壬申)</span><p style="margin-left:2em">天晴。卯一點出船。終日牽船。亥時過四十五里至靜安鎮宿。七時行法了。經四五六七卷了。</p>
廿九日<span class='note-inline'>(癸酉)</span><p style="margin-left:2em">天晴。寅三點出船。終日牽船。戌時過四十五里至宿州宿。七時行法了。經一二三了。</p>
卅日<span class='note-inline'>(甲戌)</span><p style="margin-left:2em">天晴。寅二點<span class='corr'>出</span>船。辰時過十五里至州艤舟亭。知府送酒三瓶。送返事與使錢卅五文。知府并通判示送云。今日可逗留。欲儲齋者。答云。早可上京。齋無用由。巳時出船。過一里間。<span class='note-inline'>(【考】間諸本作開)</span>知府重送酒大一瓶。糖餅五十枚。在文狀。送返事既了。依同使重不可與錢。</p>
<p class="pre">　　<span class='note-inline'>(【考】原本頭注云唐人手跡也)</span><br/>　　朝奉郎守太常少卿知宿州軍州事兼管內堤堰橋道觀農<br/>　　使上護軍備紫元居中<span class='note-inline'>(【考】觀宜作勸備宜作借)</span><br/>　　　　　法酒三缻<br/>　　　　右謹專送<br/>　　　　上。伏惟<br/>　　　　仁私。<span class='note-inline'>(【考】私西松學三本傍注云不明)</span>俯垂<br/>　　　　留納。　謹狀。<br/>　　　　　九月　日　朝奉郎守太常少卿知宿州軍州事兼<br/>　　　　　　　　　　　管內堤堰橋道勸農使上護軍借紫<br/>　　　　　　　　　　　　　　　　　　　　元居中　狀<br/>　　<span class='note-inline'>(【考】原本頭注云同前)</span><br/>　　朝奉郎守太常少卿知宿州軍州事兼管內堤堰橋道勸農<br/>　　使上護軍借紫元居中<br/>　　　　　糖油餅五十事<br/>　　　　　法酒一缾<br/>　　　　右謹專送<br/>　　　　上。伏惟<br/>　　　　仁私。<span class='note-inline'>(【考】見上注)</span>俯垂<br/>　　　　留納。　謹狀。<br/>　　　　　九月　日　朝奉郎太常少卿知宿州軍州兼<br/>　　　　　　　　　　　管內堤堰橋道勸農使上護軍借紫<br/>　　元居中　伏<span class='note-inline'>(【考】伏恐狀字。郎下恐脫守字。軍州下恐脫事字。)</span></p>
<p style="margin-left:2em">即出船。戌時過四十里至寄宅鎮宿。七時行法了。</p>
</div>
<div class='div-other'><a id='mulu15' />十月一日<span class='note-inline'>(己亥)</span><p style="margin-left:2em">雨下。寅三點出船。辰時志送崇班交菓子蓋了。都衙并通事許各送酒一提子。糖餅五枚。小手十六人與酒二瓶。糖餅八枚。梢工與酒一提子。糖餅五枚了。前前州酒皆以如此分志船船。依無暇不委記。巳時過柳子驛。未四點至柳子驛。未四點至柳子鎮有大橋。申時一里停船宿。七時行法了。今日行五十里。</p>
二日<span class='note-inline'>(丙子)</span><p style="margin-left:2em">天晴。寅三點出船。終日牽船。戌時過六十里至毫<span class='note-inline'>(【考】　原本傍注云音博)</span>州永城縣甫城縣甫城甫亭停船。從宿州至<span class='note-inline'>(【考】至下諸本更有至字今據原本)</span>當縣一百五十里。從縣至南京二百里。七時行法了。</p>
三日<span class='note-inline'>(丁丑)</span><p style="margin-left:2em">天晴。辰時出船。從大船下拽船橋。無柱。以大材木交上以<span class='note-inline'>(【考】以諸本作一今據原本)</span>鐵結留。宿州以後皆如是。未四點過三十四里至鄱陽鎮。去亳州一百里<span class='note-inline'>(云云)</span>。有大橋石。鄱陽市橋。過三百步又有大橋。此鎮亳州鄱縣內也。不停船過鎮了。戌時十六里至甫中宿。七時行法了。今日行五十六里。</p>
四日<span class='note-inline'>(戊寅)</span><p style="margin-left:2em">天晴。卯一點出船。辰四點過十八里至南京迎應亭停船。有大橋。辰三點出船。得順風上帆并拽船。酉時過五十二里至十八里店宿。今日行七十里。七時行法了。</p>
五日<span class='note-inline'>(己卯)</span><p style="margin-left:2em">天晴。卯一刻出船。巳時過宋州穀熟縣。從縣官許以兵士十人送之。從大橋下過行。終日拽船。酉一點過七十四里至南京大橋南停船宿。宋州內有南京官名揚侍讀。從南京至東京三百二十里。從越州至楚州八州河不流河也。河左右殖生楊柳相連。從泗州至東京駛流河也。河左右殖生榆樹成林。大橋上并店家燈爐大千萬也。伎樂之聲遙聞之。七時行法了。</p>
六日<span class='note-inline'>(庚辰)</span><p style="margin-left:2em">天晴。辰時拽船從橋下過店家。賣買不可記盡。經二里至次大橋外停船。梢工宿積干薑取上市頭了。五十石許上了。於宿州卅石許上市了。梢工屑福最可云當人。巳時大河亭次過六百步過望雲亭。河中有損沈船。凡此<span class='note-inline'>(【考】此下諸本有河字今據原本)</span>駛河見損船及十餘隻。八月四<span class='note-inline'>(【考】四諸本作七今據原本)</span>日出台州府至今日六十二日<span class='note-inline'>(【考】日諸本缺今以原本補之)</span>到著南京。經千<span class='note-inline'>(【考】千雲閣兩本作十恐于字)</span>一十三州。二千六百七十五里。從台州至關嶺<span class='note-inline'>(越州堺也)</span>二百卅里。從堺至剡縣一百里。<span class='note-inline'>(<span class='corr'>已</span>上陸路)</span>乘小船從河下<span class='note-inline'>(【考】下諸本作不)</span>過一百九十里。至越州府。乘大船行。行堀河過一百五里至杭州府。經二百廿里到秀州府。過一百冊<span class='note-inline'>(【考】冊雲松學三本作卅)</span>五里。到蘇州府。過一百八十里到常州府。過一百八十里到潤州府。過四十五<span class='note-inline'>(【考】五諸本作二今據原本)</span>里到楊州府。過三百十里到楚州府。過二百十里到泗州府。<span class='note-inline'>(【考】過三以下十八字諸本俱缺今據原本補之)</span>過四百廿里至宿州府。過一百五十里至亳州永城縣。過二百里到著南京也。從南京至東京三百廿里。從台州至東京二千九百九十五里。從楊州至東京一千六百十里也。酉三刻過三十五里至宋州葛驛停船宿。七時行法了。</p>
七日<span class='note-inline'>(辛巳)</span><p style="margin-left:2em">天晴。卯一點出船。巳時至宋<span class='note-inline'>(【考】宋閣本作史非也)</span>州府有大<span class='note-inline'>(【考】大諸本作九今據原本)</span>橋。河邊有寧陵縣驛。即拽過一里停船。乘崇班橋<span class='note-inline'>(【考】橋恐轎字)</span>過一町半到象廄。一屋有三頭象。一屋有四頭象。先見三頭象。有飼象人教象有外國僧等來見可拜。第一象屈後二足垂頭拜踞。<span class='note-inline'>(【考】踞諸本作跪)</span>次教可稱諾由。即出氣出聲。象高一丈二尺許。長一丈六尺許。鼻長六尺許。牙長七尺。曲向上以鼻卷取蒭食之。象師與錢五十文了。望第二象所象師又乞錢五文。與了。拜諾同前。高一丈。長一丈三尺。有牙。次至第三象所。高長同第一象。拜諾同前。與錢同前。三象皆男象也。至四頭屋。第一象高長同前。第一象拜諾與錢同前。女象也。有左牙一尺五寸許。右無牙。第二象无女象牙。拜諾與錢如前。第三象[打-丁+(改-己)]<span class='note-inline'>(【考】[打-丁+(改-己)]恐牡字)</span>象也。高一丈三尺。長一丈七尺許。屈四足拜諾。聲極高。人人大驚。三聲出之。與錢同前。第四象[打-丁+(改-己)]<span class='note-inline'>(【考】[打-丁+(改-己)]諸本作牡可也)</span>象也。與錢五文。後象師從牙登頂上。舉牙令登人。是希有事也。高一丈四尺許。長一丈八尺許。屈後二足拜諾同前。皆黑象也。後二足付繩繫之。<span class='note-inline'>(【考】之閣本作也)</span>處處積置蒭如山。每日食一頭十五斤。禾蒭長十八尺許。象元廣南大王為戰於城所養也。破廣南之後。於此養之<span class='note-inline'>(云云)</span>。象無毛。膚色如日本黑牛。毛落時色鈍色也。陰藏付□<span class='note-inline'>(【考】原本蠹蝕似處字)</span>并形如馬。牝象乳似猪。今日過卌八里。酉二刻至府中宿。七時行法了。</p>
八日<span class='note-inline'>(壬午)</span><p style="margin-left:2em">天晴。卯一點出船過七里。辰一點至東京宋州蘘邑鴰縣舟亭停船。有大橋。廣大縣也。賣買店家繁昌。莊嚴異他縣。崇班志送饅頭廿丸即分與一船人人梢工水手等了。同三點出船過七十三里。酉二點至府中駐船宿。七時行法了。今日行八十里。</p>
九日<span class='note-inline'>(癸未)</span><p style="margin-left:2em">天晴。卯一點牽船過八里。至東京汴州雍丘<span class='note-inline'>(【考】丘諸本作五今據原本)</span>縣停船。有大橋崇班告送云。此縣有女子暫可逗留者。即女子與夫共乘馬來。件聟富縣官人也。共人兵士等廿餘人也。午一點陳都衙照寧借錢十貫依員持來返納。通事陳詠十貫同返了。梢工三貫持來返了。終日在縣留宿。七時行法了。</p>
十日<span class='note-inline'>(甲申)</span><p style="margin-left:2em">天晴。辰二點出船。終<span class='note-inline'>(【考】終下恐脫日字)</span>拽船。酉過八十里至東京陳留縣宿。有大橋。七時行法了。去洛陽城四十五里。</p>
<p style="margin-left:1em">【奧書】</p>
<p style="margin-left:2em">書本云</p>
<p style="margin-left:3em">以善惠大師手跡之本比校之了<span class='note-inline'>(云云)</span>。</p>
<p style="margin-left:6em">【別筆】　一校了</p>
</div>
<p class='juan'>參天台五臺山記第三<span class='note-inline'>(終)</span></p></div>
</div><!-- end of div[@id='body'] -->
</body></html>