<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>參天台五台山記</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<div class='other'><a id='mulu7' />
<p class='juan'>參天台五臺寺記第二<span class='note-inline'>(【考】寺學本作山)</span></p>
<div class='div-other'><a id='mulu8' /><span class='note-inline'>(【考】延久四年)</span>六月五日<span class='note-inline'>(癸丑)</span><p style="margin-left:2em">天晴。辰時副寺主。監主。智海表白等多以來集。訪台州往來遠行疲勞。令見州帖二通。感喜不少。良玉將來善財知識十願釋。惟照闍梨返獻者。即良玉借行願品釋了。持來借澄觀行願品疏二卷。</p>
<p style="margin-left:2em">杭州台州等牒案</p>
<p class="pre">　　杭州　公移付客人陳詠<br/>　　移。日本國僧成尋。昨今杭州巡禮。欲往台州天台山<br/>　　燒香供養羅漢一回。成尋等是外國僧。恐關津口本被<br/>　　人根<span class='note-inline'>(【考】根恐推字)</span>問無去著乞給公移隨身照會。并移明州<br/>　　客人陳詠狀<span class='note-inline'>(【考】狀諸本作帖今據原本)</span>昨於治平二年內。往日本國買<br/>　　賣。與本國僧成尋等相識。至熙寧二年從彼國敗載<br/>　　<span class='note-inline'>(【考】敗或販字。雲本改販。載松學兩本作截。)</span>留黃等。杭州抽解貨賣。後來一向只在<br/>　　杭蘇州買賣。見在杭州把劒營張三客店內安□。<span class='note-inline'>(□恐下字)</span><br/>　　於四月二十日在本店<span class='note-inline'>(【考】店諸本作庄非也)</span>內逢見日本國僧成尋<br/>　　等八人。稱說。從本國泛海前來。要去台州天台山燒<br/>　　香陳詠作通事。引領赴杭州。今甘課<span class='note-inline'>(【考】課或深字下文作深)</span>遂<span class='note-inline'>(【考】遂或送<br/>　　字)</span>僧同共前去台州天台山燒香。廻來杭州趁船却<br/>　　歸本國。并移抱<span class='note-inline'>(【考】抱上文作把)</span>劒營開張客店百姓張賓狀。四<br/>　　月初九日有廣州客人曾聚等。從日本國博<span class='note-inline'>(【考】博閣本作傳)</span>買<br/>　　得留黃。水銀等。買來杭州市船司抽解。從是本客船上<br/>　　附帶本國僧人成尋等八人出來安下。今來却有明州客<br/>　　人陳詠與送<span class='note-inline'>(【考】送原本作遂今從諸本)</span>人相識。其陳詠見在江元店安<br/>　　下。本人情教甘深遂<span class='note-inline'>(【考】遂學本作逐。恐送字。)</span>僧同共往台州得前去<br/>　　台州天台燒香。廻來杭州趁船却歸本國。如將來却<br/>　　有異同。各甘深罪不。將看。<span class='note-inline'>(【考】看學本作者。)</span>右事須出。給公移。付<br/>　　客人陳詠。收執可。帶。本國僧成尋等八人前去台州天<br/>　　台山。燒香訖。依前帶領遂。<span class='note-inline'>(【考】遂學本作逐。恐送字。)</span>僧廻來當州趁<br/>　　船却歸本國。依台州激。<span class='note-inline'>(【考】激字恐儌。下文作激傲檄邀繳等。蓋返納　義。)</span>此公移。<br/>　　趁州在路不肯別致東西及違非留帶。如速罪歸有處。<br/>　　熙寧五。<span class='note-inline'>(【考】五下恐脫年六二字)</span>月初三日給<br/>　　　　　　　權觀察權<span class='note-inline'>(【考】權恐推字)</span>宦呂甫<br/>　　　　　　　權節度推宦季疏<br/>　　　　　　　觀察判宦許直<br/>　　　　　　　尚書比部員外郎簽書節判廳公事徐<br/>　　　　　　　大常博士真史館通判軍州事蘇立<br/>　　　　　　　尚書比部郎中通判軍州事劉直<br/>　　右諫議大夫知軍州事沉<br/>　　台州　給<br/>　　准　杭州牒。已給公據付。客人陳詠收執引帶日本國<br/>　　僧成尋等八人前去。台州天台山燒香訖。依前帶引延<br/>　　僧廻來當州趁船却歸本國牒狀。州激<span class='note-inline'>(【考】見上註)</span>此公據外<br/>　　牒州照會。州司<span class='corr'>已</span>帖。天台山門僧司照會公據。僧成尋<br/>　　狀稱。欲在國清寺安下三年在寺修行。乞公據與客人<br/>　　陳詠赴　杭州儌納前來公據。乞<br/>　　　本司陳　景劉押葉陳　押司宦偷　勺押宦楊　孔目<br/>　　　宦風<span class='note-inline'>(【考】風松閣學三本作風。西本風字左傍有風字。)</span><br/>　　右具如前除。已下天台國清寺安存僧成尋等宿食外事<br/>　　須出給公據付隨來客人陳詠候收執前去　杭州<br/>　　與本州今未。<span class='note-inline'>(【考】未松本作來)</span>給<span class='note-inline'>(【考】給下原本有字。稍不明或去字。)</span>公據一處。赴杭<br/>　　州牒儌納不得追<span class='note-inline'>(【考】追他本作逗今存西本及原本字形。)</span>留。<br/>　　熙寧五年六月初一日信<br/>　　　　守司法參軍權州　　褚司<span class='note-inline'>(【考】褚松學兩本作楮。司下文作由。)</span><br/>　　　　守司戶參軍　　　　馬衣<span class='note-inline'>(【考】衣下文作夜。)</span><br/>　　　　軍事推宦　　　　　孔<span class='note-inline'>(【考】諸本作。下文作。)</span><br/>　　　　軍事判宦　　　　　劉出<span class='note-inline'>(【考】出下文作)</span><br/>　　　尚書留郎中通判軍州兼勸農使安<span class='note-inline'>(【考】下文作。)</span><br/>　　　光祿少卿知軍州事兼勸農使錢<span class='note-inline'>(【考】諸本作。下文作。)</span><br/>　　州　帖國清寺<br/>　　准杭州牒已給。公據付客人陳詠收執引帶日本國僧<br/>　　成尋等八人。前去台州天台山燒香。牒州照會施行。州<br/>　　司已帖天台縣及山門僧司照會外公據。僧成尋等經儌<br/>　　陳狀稱。蒙客人陳詠引領。到國清寺燒香。本寺是智者<br/>　　流教道場。就此讀誦蓮經答還心願。為客人陳詠稱<br/>　　為母親在當年<span class='note-inline'>(【考】年字傍原本有羊字。松閣學三本作羊。)</span>老無人侍養。催從<br/>　　成尋等依舊將。公據廻轉杭州儌納。成尋欲屢在國<br/>　　清寺安下三年。在寺朝夕修行法花祕法。候看經一百<br/>　　日。設羅漢齋僧方畢。却令隨行來[阿-可+(六/木)]僧<span class='note-inline'>(【考】[阿-可+(六/木)]僧即隨行六人也。)</span>廻<br/>　　遷本國。亦留手下小師一名。在身邊三年侍養。却為<br/>　　國清寺主事僧眾等為見客人陳詠要將帶公據回轉<br/>　　杭州。又無上命指揮。不敢安存。恐有病患。乞賜帖下<br/>　　國清寺將殊與安存。及乞公據與。客人陳詠赴杭州儌<br/>　　納。并據本寺寺主仲芳狀申。有客人陳詠。帶杭州公<br/>　　據引領日本國僧成尋等捌人到寺燒香。欲在本寺<br/>　　看經。未蒙指揮。未敢申聞者。<br/>　　右具如前陳。已出給公據。付客人陳詠。收執前回杭<br/>　　州并帖天台縣及牒杭州照會外事須帖天台景德國清<br/>　　寺。仰詳日本國僧成尋所陳事由安存。日本僧與安下<br/>　　隨來僧賴緣等八人在寺看經。別聽指揮。仍具知<span class='note-inline'>(【考】知雲本<br/>　　作如恐可也。)</span>前狀申。熙寧伍年陸月初壹日帖<span class='note-inline'>(【考】初下原本有日字恐衍。)</span><br/>　　　　守司法參軍權州院褚　　由<span class='note-inline'>(【考】由上文作司)</span><br/>　　　　守司戶參軍馬<span class='note-inline'>(已上新書)</span>　　夜<span class='note-inline'>(【考】夜上文作衣)</span><br/>　　　　軍事權宮<span class='note-inline'>(【考】推官)</span>孔<span class='note-inline'>(新一字)</span>　　<span class='note-inline'>(【考】上文作)</span><br/>　　　　軍事判官劉<span class='note-inline'>(指)</span>　　[光-儿]<span class='note-inline'>(【考】[光-儿]上文作出)</span><br/>　　　　尚書郎中通判軍州兼勸農使安<span class='note-inline'>(【考】上文作)</span><br/>　　　　光祿少卿知軍州事兼勸農使錢<span class='note-inline'>(【考】上文作)</span></p>
<p style="margin-left:2em">申時與陳詠織物青色三重。大褂一領。沙金一兩。銀三兩。還杭州粮料也。七時行法了。</p>
六日<span class='note-inline'>(甲寅)</span><p style="margin-left:2em">辰時。溫州開元寺僧守則來云。雁蕩山在溫州。諾矩羅尊者道場。山石怪異可巡禮。從此州五日到。溫州城。內有永嘉真覺<span class='note-inline'>(【考】真原本作宿今從諸本)</span>大師道場。述證道歌人也者。巳時西山鴻實庫主來請。即行向。陳一郎。善久。長明為共人。拜懺堂佛。見房々。庫主房世事具足。不可思議。五百人儲具皆以具足者。以種種珍果珍膳等饗。有客人赤城老僧共喫。有美麗行者二人。名本謙。藥之。午時於堂庫院寺饗。陳一郎予并二人僧共喫。七時行法了。</p>
七日<span class='note-inline'>(乙卯)</span><p style="margin-left:2em">天明。<span class='note-inline'>(【考】明諸本作晴恐可也。)</span>巳時陳一郎松花餅廿枚持來。從。壽昌寺子章童行送者也。寺主送安元治氣正元丹。每服廿丸。湯下無忌。國清寺送杭州返牒案文。</p>
<p class="pre">　　台州天台山景德國清寺<br/>　　當寺先去今年五月十五日。有明州客人陳詠。帶杭州<br/>　　公據。引領日本國僧成尋等八人。到寺燒香。本<span class='note-inline'>(【考】本上閣本注有日<br/>　　字)</span>僧後稱。本寺是智者流教道場之地。欲要就看經一<br/>　　泊<span class='note-inline'>(【考】泊恐佰)</span>日了畢供養羅漢齋僧宣懺訖。遂令六僧却還<br/>　　本國。只留小師一名。在身邊侍養。本僧稱。遊五臺<br/>　　後還本寺。三年誦經修法華祕法。本寺為未蒙　上<br/>　　命指揮。未敢安存。其成尋等却經。　本州陳狀乞帖<br/>　　安存。并乞本州公據發遣客人陳詠帶前來公據使衙<br/>　　儌納。本寺<span class='corr'>已</span>蒙　州帖下本寺安存。日本國僧成尋等<br/>　　八人在寺安下。讀經<span class='corr'>已</span>訖。今客人陳詠將帶本州公據<br/>　　前去儌納。謹具狀申聞。<br/>　　知府　陳詠伏候<br/>　　台旨。謹錄上。<br/>　　牒件狀如前謹牒。<br/>　　　熙寧五年六月　日台州天台景德國清寺網維僧鴻忍<br/>　　　　　　　　　監寺掌教賜紫仲文<span class='note-inline'>(【考】即跡字。諸本作諮恐跡字。)</span><br/>　　　　　　　　　副寺主掌金寶賜紫利宣<br/>　　　　　　　　　　寺主掌御書臨壇賜紫仲芳<span class='note-inline'>(【考】御閣本作卿)</span></p>
<p style="margin-left:2em">申時僧堂大炊男二人來乞腋<span class='note-inline'>(【考】腋閣西兩本作掖)</span>珠。各與二粒。雙頂一粒。道新二粒。同二點大雨下。大雷頗驚心神。七時行法了。</p>
八日<span class='note-inline'>(丙辰)</span><p style="margin-left:2em">天晴。巳時陳一郎向杭州。寺主志與象<span class='note-inline'>(【考】象諸本作鳥今據原本)</span>眼一疋。副寺主織物小袙<span class='note-inline'>(【考】袙學本作袖)</span>一領。監寺白小袙一領。手布一。襪一足<span class='note-inline'>(云云)</span>。</p>
<p style="margin-left:2em">植闍梨與紺手布一。心操尋常自然。有眾人饗應。寺主以下皆出。大師送陳詠。午時擇賢來返南岳心要一卷。未時當寺老宿如日來謁。<span class='note-inline'>(字曰文章)</span></p>
<p class="pre">　　與詩一紙。<br/>　　　　如日謹成詩一章。<br/>　　　　贈送<br/>　　　　日本國師。伏惟<br/>　　　　垂覽。<br/>　　　　　天台國清沙門　　　如日上</p>
<p style="margin-left:2em">鄉國扶桑外。風濤幾萬程。人心誰不畏。天道自分明。鵬起遮空黑。鰲回似海傾。到應王稽首。寵賜佛公卿。</p>
<p style="margin-left:2em">如日和尚年七十二常作詩詠為一生事<span class='note-inline'>(云々)</span>。予示云。祖師智證大師住唐六年間。自他詩集十二卷。還歸本國。常悔作詩。因之小僧於本國啟白本尊。起請不作詩不獻和。為恠。<span class='note-inline'>(【考】為上閣西兩本注不)</span>七時行法了。</p>
九日<span class='note-inline'>(丁巳)</span><p style="margin-left:2em">天晴。辰時禹珪小師持來當寺送台州返牒案。</p>
<p class="pre">　　天台山景德國清寺<br/>　　　當寺今准<br/>　　　州帖准杭州帖<span class='corr'>已</span>給公憑。付客人陳詠收執引帶<br/>　　　日本國僧成尋等八人。前去州天台山燒香。帖州照<br/>　　　會施行。州司已牒天台縣及山門僧司照會外。今據<br/>　　　僧成尋等經　衙陳狀稱。蒙客人陳詠引領。到國清<br/>　　　寺燒香。本寺是智者大師流教道場。就此讀誦蓮<br/>　　　經。答還宿願。成尋欲要在寺安下。三年在寺朝夕<br/>　　　修行法花祕法候。百日設羅漢齋僧了畢却令隨來<br/>　　　陸僧同還本國。只留手下小師一名。在身邊侍養。却<br/>　　　為國清寺主事僧眾為無。<br/>　　　上命指揮不聽敢安存。恐有痛患。乞賜帖下國清<br/>　　　寺。將與安存。并據本寺主仲芳等申。有客人陳詠<br/>　　　帶杭州公據引領日本僧成尋等八人。到來燒香。欲<br/>　　　在本寺看經。未蒙　指揮不敢安存等事者。<br/>　　右當寺所蒙　使牒指揮前項事由。且寺司與主事三綱<br/>　　僧眾知委<span class='corr'>已</span>訖。所<span class='note-inline'>(【考】所字有疑或即字)</span>是日本國僧成尋等要在本<br/>　　寺看經。寺司令僧成尋等八人就寺十方教院安下日<br/>　　夕看經已訖。謹具狀申<br/>　　聞。<br/>　　通理郎中<br/>　　　知府　小卿伏候<br/>　　　裁旨。謹錄狀上。<br/>　　牒件狀如前。謹牒。<br/>　　　　熙寧五年六月　日　景德國清寺綱維鴻忍牒<br/>　　　　　　　　　　　　　　　　監　寺賜紫仲文<br/>　　　　　　　　　　　　　　　　副寺主賜紫利宣<br/>　　　　　　　　　　　　　　　　　寺主賜紫仲芳<br/>　　　　禹珪為使。寺主被送州返牒耳。七時行法了。</p>
十日<span class='note-inline'>(戊午)</span><p style="margin-left:2em">天晴。午時參惠光大師看經之院。天台第十三代祖惠光大師宗昱開講道場也。院主可明年六十。出來點茶。次拜觀音寶殿燒香了。惠光大師本寺也。次禮方等懺堂。八角天蓋內外有廿四幡三<span class='note-inline'>(【考】三西本作二)</span>重<span class='note-inline'>(二丈小尺【考】小原本有疑。諸本作六。)</span>懸未得其意。天蓋莊嚴。彩色甚妙。緣八角入大鏡八寸許。蓋大徑一丈許。佛座圓也。數體佛并坐。<span class='note-inline'>(【考】井松學兩本作并)</span>次見圓室上下。外面以萱葺。內塗壁。極閑靜也。高一丈徑一丈許。入定處也。次入如日文章房點㭟。還坊之次。參寺主院令見懺法私記并我心自空圖。感喜不少。為寫本借留<span class='corr'>已</span>了。切切相留。點㭟菓子藥酒。望晚歸了。七時行法了。</p>
十一日<span class='note-inline'>(己未)</span><p style="margin-left:2em">天晴。禹珪辰時向台州少卿許。送所持天台教目錄。以禹昌新書寫。永以奉入。奉借真言書目錄。依先日命也。通判郎中許。奉借觀心注法華經第一卷。午時日宣闍梨來<span class='note-inline'>(【考】來原本作未雲本作奉今從他本)</span>借天台大師衣座室圖。鴻植闍梨借實相觀注。抄妙樂大師念佛觀了。未時談始大懺法。賴緣供奉快宗供奉等料也。七時行法了。</p>
十二日<span class='note-inline'>(庚申)</span><p style="margin-left:2em">天晴。巳時日宣闍梨借送杭州孤山智圓闍梨作彌陀經疏一卷。鈔一卷。披見之。自日東傳來彌陀疏一卷。智者說非也。詞俚義疎。日本作偽稱智者說欲傳行之。予見之最可云謬說。傳教大師圓宗目錄百四十四卷。六千八百九十七紙。內彌陀經疏一卷五紙。智者出者。何稱日本作乎。智圓。源清弟子。天禧五年作。此疏經五十二年。申時如日和尚送大楊梅一桶。七時行<span class='note-inline'>(【考】行字原本缺今從諸本)</span>法了。</p>
<p style="margin-left:2em"><span class='note-inline'>(【考】按金以下十四行宜在下文廿二日條下。彼云作歌三首頌三首送之。)</span>金僊子　如日作挽歌三首令僧行唱相送。<span class='note-inline'>(【考】挽字恐衍。宜在第二句弔字下。)</span></p>
<p style="margin-left:2em" class="lg-abnormal"><div class='lg-row'>六處塵忘見性空。不須弔起悲風。<span class='note-inline'>(【考】此句原本脫一字。雲本云須下脫來字。松本云弔下脫挽字。或可)</span>古今賢達皆明此。還似南柯一夢中。</div>
</p><p style="margin-left:2em" class="lg-abnormal"><div class='lg-row'>不生不滅謂無生。百歲光陰鏡裏形。三昧炎焚無主物。百千年後不知名。</div>
</p><p style="margin-left:2em" class="lg-abnormal"><div class='lg-row'>臨行一句付兒孫。不用悲號送出門。絲髮不移真寂處。本奴從此不開言。</div>
</p><p style="margin-left:2em">去後兒孫或埋或化。一任散<span class='note-inline'>(【考】散原本作散傍注云不明。他本作敢傍注云不明。)</span>性作頌二首。</p>
<p style="margin-left:0em;text-indent:0em;" class="lg-abnormal"><div class='lg-row'>數片乾柴。　一堆燄火。　不動不遷。　金剛常住。</div>
</p><p style="margin-left:0em;text-indent:0em;" class="lg-abnormal"><div class='lg-row'>生死本空。　去住自在。　紅燄輪中。　火光三昧。</div>
</p><p style="margin-left:3em">又作示生滅頌一首</p>
<p style="margin-left:0em;text-indent:0em;" class="lg-abnormal"><div class='lg-row'>生也無瑕。　死也無迹。　若問旨歸。　青天霹靂。</div>
</p><p style="margin-left:2em">呈　日本國師大法主闍梨行次望修行福力相助幸矣。淨土息力不虛不宣。老比丘如日稽首。</p>
十三日<span class='note-inline'>(辛酉)</span><p style="margin-left:2em">雨下。辰時良玉來。借律行相。彌陀疏返送三賢院宣闍梨了。七時行法了。</p>
十四日<span class='note-inline'>(壬戌)</span><p style="margin-left:2em">天晴。未時植闍梨返送妙樂念佛觀念。并送林檎菓。<span class='corr'>似</span>日本青梨。味似梨。干茸少少同送。七時行法了。</p>
十五日<span class='note-inline'>(癸亥)</span><p style="margin-left:2em">小雨下。未時寺主從州還告送云。知府少卿表并目錄。感喜無極。通判觀心注隨喜千萬承悅者。參五臺表上京了云云。七時行法了。</p>
<p class="pre">　　　禹珪持來開元寺僧判官消息通判返事等。<br/>　　　覺[序-予+巾]啟。近蒙<span class='note-inline'>(【考】[序-予+巾]學松兩本作布。非也。)</span><br/>　　　象馭。遠抵雲城雖忻接<br/>　　　見之儀。益鮮<br/>　　　延客之具。第增㥏赧。奚罄指<br/>　　　陳。恭惟<br/>　　　縈履炎煩<span class='note-inline'>(【考】縈諸本作榮。炎松學兩本作奚。)</span><br/>　　　起居無怪。其如傾跂。<span class='note-inline'>(【考】傾下傍注有不明二字或脫一字歟。)</span><br/>　　　慈彩。幾積丹衷。伏冀<br/>　　　修進之餘。<br/>　　　強加食息。人次謹奉手啟咨致。幸望<br/>　　昭察不宜。　台州管內僧判官賜紫覺[序-予+巾]手啟上<br/>　　日本大法師　侍右<span class='note-inline'>(【考】法字諸本缺)</span><br/>　　　　　季夏十四日</p>
十六日<span class='note-inline'>(甲子)</span><p style="margin-left:2em">天晴。辰時擇賢<span class='note-inline'>(【考】擇諸本作釋非也。)</span>來借永嘉<span class='note-inline'>(【考】嘉閣本作喜。但下文閣七月廿四日項參看)</span>祥宗集一卷了。申時寺有請即參向。有菓子酒。七時行法了。</p>
十七日<span class='note-inline'>(丁丑)</span><p style="margin-left:2em">天晴。巳時食堂齋。前日沙金三兩出送齋也。餅心餅汁三度。最以丁寧。諸僧大隨喜。七時行法了。</p>
十八日<span class='note-inline'>(丙寅)</span><p style="margin-left:2em">天晴。辰時寺主許送杖尻一柄。銀散物杖尻也。朝棟入道志與也。國清寺前裁料由示了。七時行法了。</p>
十九日<span class='note-inline'>(丁卯)</span><p style="margin-left:2em">天晴。未時行向中禮座主許。訪半風稱有夢想切切示送。仍行向祈之。誦壽量品三遍。泣淚無極。若邪氣所為歟。頗振動。有弟子執肩。有點㭟。自執筆書感謝之由。退出了。七時行法了。</p>
廿日<span class='note-inline'>(戊辰)</span><p style="margin-left:2em">天晴。未時寺主送淨油一瓶。蘇州香燈一小瓶可充法花祕法燈油者。寺主借南泉房安養集十帖了。七時行法了。</p>
廿一日<span class='note-inline'>(己巳)</span><p style="margin-left:2em">天晴。巳時請擇賢令圖書我心自空。依日本慶耀供奉說也。擇賢書大文字上手由依人人告。件本并釋借了。七時行法了。</p>
廿二日<span class='note-inline'>(庚午)</span><p style="margin-left:2em">天晴。巳尅如日文章作歌三首。頌三首送之。付使借我心自空圖了。七時行法了。</p>
廿三日<span class='note-inline'>(辛未)</span><p style="margin-left:2em">天晴。未時從中禮座主許返送妙樂大師念佛觀一卷。七時行法了。</p>
廿四日<span class='note-inline'>(壬申)</span><p style="margin-left:2em">天晴。未時交讀注法花第三卷了。亥時案得解界還復寂光意。中心感悅悅悅。七時行法了。</p>
廿五日<span class='note-inline'>(癸酉)</span><p style="margin-left:2em">天晴。巳時從中禮座主許。送囊餅一坏。作飯一坏。心餅一坏。申時赤城寺中式闍梨來返天台大師遺旨。南岳七代記了。七時行法了。</p>
廿六日<span class='note-inline'>(甲戌)</span><p style="margin-left:2em">天晴。巳時西山實庫主大熟苽二果自令持童行來。未時雙頂童行取寺主返事來。而未仕之。七時行法了。</p>
廿七日<span class='note-inline'>(乙亥)</span><p style="margin-left:2em">雨下。辰時紫子香來。伏地拜見堂歸了。申時寺主。副寺主。監寺三人。與天台縣知縣推官二人同來。入見法花法堂莊嚴拜見皇太后宮御經了。以書問答法門以心地觀經理懺悔文論得經偈書與知縣了。感喜不少。七時行法了。</p>
廿八日<span class='note-inline'>(丙子)</span><p style="margin-left:2em">天晴。辰時出大門於橋亭謁臨海縣官人。七時行法了。</p>
廿九日<span class='note-inline'>(丁丑)</span><p style="margin-left:2em">天晴。於教院講堂講會之次有㭟餅道新所儲。八十餘人同喫。午時食堂齋。臨海縣官人所儲齋也。七時行法了。</p>
</div>
<div class='div-other'><a id='mulu9' />七月一日<span class='note-inline'>(戊寅)</span><p style="margin-left:2em">天晴。辰時童行道寧依切乞與紫檀琥珀裝束念珠一連了。七時行法了。</p>
<p class="pre">　　　道寧　稽首和南。　道寧伏深　慶幸<br/>　　　得遇<br/>　　　慈顏。過承<br/>　　　恩重。屢錫<br/>　　　寵憐。向者伏辱<br/>　　頒賜數珠。其<span class='note-inline'>(【考】其或負字)</span>荷之心。千勝莫狀。<span class='note-inline'>(【考】勝莫恐倒置。)</span>[光-〡]<span class='note-inline'>(【考】[光-〡]雲本改作前。)</span><br/>　　　<span class='note-inline'>(閣本作允。恐先字。)</span>來輒有懇<br/>　　　慈敏不以為讓。而道寧中心之願。懇告<br/>　　　國師闍梨槵子數珠幸求一串。未悉可容。果<br/>　　　允前者。即舟納還。其當受恩大矣。容道寧終身報<br/>　　　答。修祝<br/>　　　壽齡。無何難遇。<span class='note-inline'>(【考】遇雲本作過。)</span>敢有<span class='note-inline'>(【考】諸本作或所字)</span><br/>　　　聞。幸錦<br/>　　　鴻造恕。悉為最不備。　行者道寧和南<br/>　　　國師闍梨<span class='note-inline'>(之左)</span></p>
二日<span class='note-inline'>(己卯)</span><p style="margin-left:2em">辰時。房中僧寺相共讀法華經。阿彌陀經。念佛修法印和尚<span class='note-inline'>(【考】城寺長吏大雲寺主文慶。成尋之俗兄也。)</span>遠忌了。七時行法了。</p>
三日<span class='note-inline'>(庚辰)</span><p style="margin-left:2em">天晴。未時良玉送熟苽二果。七時行法了。</p>
四日<span class='note-inline'>(辛巳)</span><p style="margin-left:2em">天晴。未時誦四要品修修禪大師<span class='note-inline'>(【考】延曆寺座主義真)</span>遠忌。依智證大師遺誡也。七時行法了。</p>
五日<span class='note-inline'>(壬午)</span><p style="margin-left:2em">天晴。寅一點始六時大懺法。賴緣。快宗二人供奉同修。以十方教院彌陀佛前為道場。懸幅莊嚴。七時行法了。</p>
六日<span class='note-inline'>(癸未)</span><p style="margin-left:2em">天晴。六時懺法。七時行法了。丑時坐繩床。睡間夢謁日本左府被仰云。行琉球國由聞之。而今在大唐為悅。<span class='note-inline'>(云云。)</span></p>
七日<span class='note-inline'>(甲申)</span><p style="margin-left:2em">雨下。巳時<span class='note-inline'>(【考】時下原本有權字但右傍加ヒ字)</span>惟觀。善久行懸齋。可得錢來。六時懺法。七時行法了。</p>
八日<span class='note-inline'>(乙酉)</span><p style="margin-left:2em">雨下。午時智海表白儲齋請。賴緣供奉。快宗供奉同行齋了。六時行法了。</p>
九日<span class='note-inline'>(丙戌)</span><p style="margin-left:2em">雨下。從今日就七軸本誦經。十三時行法了。</p>
十日<span class='note-inline'>(丁亥)</span><p style="margin-left:2em">天晴。十三時行法了。無別事。入夜寺主來聞懺法為隨喜也。寺<span class='note-inline'>(【考】寺下恐脫主字)</span>感安院。<span class='note-inline'>(【考】院字右傍有削點宜削之)</span>養集無極。植闍梨同以感歡。</p>
十一日<span class='note-inline'>(戊子)</span><p style="margin-left:2em">雨下。午時修懺法。日中之間大眾多來聞懺法。十三時行法了。</p>
十三日<span class='note-inline'>(己丑)</span><p style="margin-left:2em">雨下。午時良玉來返律行相。十顯釋。十三時行法了。<span class='note-inline'>(【考】日順與干支相違。未知何故。)</span></p>
十四日<span class='note-inline'>(庚寅)</span><p style="margin-left:2em">午時。為訪寺主痢病。參向法華懺院。十三時行法了。</p>
十五日<span class='note-inline'>(辛卯)</span><p style="margin-left:2em">午時。日中懺法。次過去尊師等同以廻向。依盂蘭盆日也。雙頂童<span class='note-inline'>(【考】童原本作章今從諸本)</span>行日得八文錢志父母。我身給仕小僧者。且與三百文了。十三時行法了。</p>
十六日<span class='note-inline'>(壬辰)</span><p style="margin-left:2em">天晴。午時出食堂。有錢貳百文於食堂老翁出來乞錢。與四文了。恐文殊化身。有小唱歌小女乞錢。人人各與一文。予與三文。十三時行法了。</p>
十七日<span class='note-inline'>(癸巳)</span><p style="margin-left:2em">天晴。巳時於寺法華懺法院有齋。諸僧共食。十三時行法了。</p>
十八日<span class='note-inline'>(甲午)</span><p style="margin-left:2em">天晴。午時徵上座房齋。智海表白。并此一<span class='note-inline'>(【考】一下原本有時字但右傍有削點)</span>行僧也。十三時行法了。</p>
十九日<span class='note-inline'>(乙未)</span><p style="margin-left:2em">辰時。處規庫主粥。一行僧皆行向。小僧一人料送房。僧堂夏供後依海表白勸進諸房為日本僧儲齋也。午時同齋自行向。海表白等同來。日本一行僧同齋了。以<span class='note-inline'>(【考】以閣本作次)</span>沙彌長命為留守人。行者雙頂從房房運取與沙彌為例事也。未時海表白送粽一坏。蜜一坏。以優美童行德<span class='note-inline'>(【考】德松學兩本作法)</span>為使。十三時行法了。</p>
廿日<span class='note-inline'>(丙申)</span><p style="margin-left:2em">天晴。西山鴻實座主齋。海表白同來。有客僧二<span class='note-inline'>(【考】二下諸本有人字)</span>俗二人不知名。十三時行法了。</p>
廿一日<span class='note-inline'>(丁酉)</span><p style="margin-left:2em">天晴。羅漢院主法周齋。有<span class='note-inline'>(【考】有字諸本缺)</span>海表白。齋了見五百羅漢畫像。未時於大門前橋亭謁天台縣知縣太守并明州推宦。點㭟。推宦問云。一心三觀何觀。答止觀文并鏡譬。夢譬<span class='note-inline'>(云云)</span>。次問若以色見我何云邪道。答肇公之語<span class='note-inline'>(云云)</span>。次乞一偈。答是大摩訶衍一偈。并問共一法身一偈。獻了。而間赤城寺處咸教主乘轎來會知縣。問云。安存間有不足事可示者。無不足由答了。官人來宿房見法花道場懺法堂。見皇后宮御經感觀無極。十三時行法了。</p>
廿二日<span class='note-inline'>(戊戌)</span><p style="margin-left:2em">雨下。海有<span class='note-inline'>(【考】海有恐倒置)</span>表白齋。今日已及兩度。最下<span class='note-inline'>(【考】下字恐可字)</span>云慇懃。十三時行法了。</p>
廿三日<span class='note-inline'>(己亥)</span><p style="margin-left:2em">雨下。三寶院宗益齋。一行僧行向了。十三時行法了。</p>
廿四日<span class='note-inline'>(庚子)</span><p style="margin-left:2em">天晴。庫院齋不知誰人所儲。不似例齋最好。十三時行法了。</p>
廿五日<span class='note-inline'>(辛丑)</span><p style="margin-left:2em">天晴。監寺大師齋。僧俗十餘人同齋。十三時行法了。</p>
廿六日<span class='note-inline'>(壬寅)</span><p style="margin-left:2em">去夜夜半三七日懺法結願了。浴院處交坊齋。有錢老僧五十文。餘人三十文。如日文章具小師光梵來。小師借觀心論了。文章志與老僧好㭟一囊七時行法了。</p>
廿七日<span class='note-inline'>(癸卯)</span><p style="margin-left:2em">天晴。羅漢院如貫闍梨齋。寺主同來。如貫闍梨坐具敷地伏地禮拜。答拜了。件闍梨私造作堂僧房有其數。最以甚妙。德行高僧也。齋了。行者等著坐喫。同器為例事。奇怪多端。見惟觀等布五條二長一短最為怪。諸律中五條皆一長一短也。今造二長一短誤也者。年來所存敢無可會釋。方只答壇越不知案內。見七條九條。二長一短。五條同造由。自今以後永可停止二長五條之。<span class='note-inline'>(【考】之字是助字)</span>路次參向<span class='note-inline'>(【考】參諸本作義)</span>監寺許。被借智者大師供禮久<span class='note-inline'>(【考】久諸本作文)</span>遵式也。七時行法了。</p>
廿八日<span class='note-inline'>(甲辰)</span><p style="margin-left:2em">式壇主中郃齋。年六十五人也。住所有便宜。七時行法了。</p>
廿九日<span class='note-inline'>(乙巳)</span><p style="margin-left:2em">天晴。清祥座主齋。令見師舍利日記。懸師影供齋<span class='note-inline'>(【考】齋諸本作養)</span>丁寧也。即出大門向赤城寺。拜大佛殿彌陀丈六像。智者大師參此大殿。於佛前入滅。令禮燒香感淚先下。次參懺法堂燒香。寺曰中嚴寺。即是西國高僧白道猷降鬼神後所立寺也。山高三百丈。周廻七里。即天台南門也。古今即國家蘸祭之所。其山積石。石色赤。朝霞望之如雉埵。<span class='note-inline'>(【考】埵諸本作堞恐可)</span>故名赤城。亦名燒山。山頂有塔。道猷真身塔也。半山有飛霞寺基趾。山下有石室。教主咸<span class='note-inline'>(【考】咸下諸本有周字恐非也。是處咸之略。)</span>闍梨將向房點㭟。法門問答有<span class='note-inline'>(【考】有原本右傍加在字)</span>別紙。申刻還。七時行法了。</p>
卅日<span class='note-inline'>(丙午)</span><p style="margin-left:2em">天晴。文皓庫主齋。有水團炙夫二種菓。其外種種菓子多多也。晚依請參向寺主院。有㭟菓藥等。見咸教主答最以不許也。從赤城送書有右。<span class='note-inline'>(【考】有原本右傍加在字。)</span></p>
<p class="pre">　　　　處咸和南。昨日承<br/>　　　　道馭。光撿衡閟。幸接高論。不勝似抑受。第<span class='note-inline'>(【考】第松學兩本<br/>　　　　作以)</span>惟惟越宿。詰旦來<br/>　　　　起居如何輕利耶。未遑前去展<br/>　　　　謝。率茲敘<br/>　　　　露。少布一々諸留<span class='note-inline'>(【考】諸恐請誤。諸請屢濫。)</span><br/>　　　　前既。不宣。　赤城比丘處咸和南。<br/>　　　　　　　　　　　　孟秋晦日<br/>　　日本國師阿闍梨<span class='note-inline'>(侍人)</span></p>
</div>
<div class='div-other'><a id='mulu10' /><span class='note-inline'>(【考】閏七月)</span><p>一日<span class='note-inline'>(丁未)</span></p>
<p style="margin-left:2em">雨下。無別房齋。庫院齋丁寧也。七時行法了。</p>
二日<span class='note-inline'>(戊申)</span><p style="margin-left:2em">天晴。午時從台州少卿許。以息男為使。被返送真言目錄。老宿道士一人。老僧一人。同道來點㭟了。近隣房祥吉座主齋。七時行法了。</p>
三日<span class='note-inline'>(己酉)</span><p style="margin-left:2em">雨下。七人行天台縣仲縛妻法事齋所。昇闍梨妹也。老僧一人依雨留房了。七人各得錢七十文。七時行法了。</p>
四日<span class='note-inline'>(庚戌)</span><p style="margin-left:2em">天晴。三賢院日宣闍梨齋。寺主同來。盡善盡美。七時行法了。</p>
五日<span class='note-inline'>(辛亥)</span><p style="margin-left:2em">天晴。有元表白齋。有日本日延詩。有天台祖旨。<span class='note-inline'>(【考】即國)</span>杭州孤山智圓闍梨造也。借取還房見合西山祖圖。互有得失。未時如日文章送文字云。</p>
<p class="pre">　　國師法位。日來萬福。適聞<br/>　　大宗<span class='note-inline'>(【考】諸本作宋)</span>皇帝來詔定應如日贈送詩云。到應王寵<br/>　　賜。必赴<span class='note-inline'>(【考】赴或起字。赴起屢誤。)</span>意願王<span class='note-inline'>(【考】願王閣本作身玉)</span>成佛富應眾人。聞<br/>　　喜之無盡。未欲下拜見。且好誠辭。請將如日詩。呈獻<br/>　　　尊官者。無妨客吉<span class='note-inline'>(【考】吉或告字)</span>請見。走此相親。即日如。日<br/>　　再白知上。七時行法了。</p>
六日<span class='note-inline'>(壬子)</span><p style="margin-left:2em">雨下。惟照闍梨齋。宣闍梨。植闍梨同來齋。從寺主許有文字。<span class='note-inline'>(日本消息。唐云文字。)</span>昨日吉縣謁州通判郎中前奏表遊五臺。今朝中有文牒下州。</p>
<p style="margin-left:2em">許遊臺<span class='note-inline'>(【考】臺上諸本有五字)</span>亦令官員妨<span class='note-inline'>(【考】訪)</span>送上京面見皇帝。注法華更借兩卷<span class='note-inline'>(云云)</span>。齋了。向天台縣謁通判郎中。借經第三四卷了。委聞宣旨了。七時行法了。聞宣旨由。中心之悅何事如之乎。</p>
七日<span class='note-inline'>(癸丑)</span><p style="margin-left:2em">天晴。慎如表白齋。從知縣有文字。寺主相共可來由。即出。吉縣仙尉祕書出令見台州牒。可上京面見皇帝宣旨。其狀云。</p>
<p class="pre">　　台州牒　日本國僧成尋等<br/>　　今日初三日准　樞密院剳子節文據台州奏。准杭州<br/>　　牒。出給公據付明州客人陳詠。引領到日本國大德僧<br/>　　成尋等八人。到天台山國清寺燒香。內僧成尋要留小<br/>　　師一名同在本寺看經三年餘。發遣向本國。當州不敢<br/>　　一面指揮。已令權在本寺看經。外候<br/>　　勅旨奉　聖旨。成尋等八人。并通事客人陳詠。令台州<br/>　　選差使臣一名優與盤纏。<span class='note-inline'>(【考】纏原本作經他本作經今從下文及閣本)</span>暫引伴赴<br/>　　闕。仍指揮兩浙淮南轉運司令沿路州軍厚與照管量<br/>　　差人船。今剳付台州。准此等事。<br/>　　右具如前。除別行外。事須帖日本國大德僧成尋等八<br/>　　人。一詳　樞密院剳子內聖旨。指揮准此照會。<br/>　　　　熙寧五年閏七月初四日帖<br/>　　　　　　　　　　　　　　　　　守司戶參軍馬<br/>　　　　　　　　　　　　　　　　　守錄事參軍杜<br/>　　　　　　　　　　　　　　　　　軍事推官孔<br/>　　　　　　　　　　　　　　　　　軍事判宦劉<br/>　　　　　　　　　　　　　大理寺丞知臨海縣權通判李<br/>　　　　　　　　　　尚書理田郎中通判軍州兼勸農使安</p>
<p style="margin-left:2em">光祿少卿知軍州事兼勸農使錢</p>
<p style="margin-left:2em">知縣仙尉以書重重問答。推官祕書同以問答。推官問。見圓覺了義經楞嚴經耶。答。圓覺經云。地獄天宮等一行。次參通判許對面。獻如理如量六句。智證大師釋了。晚歸寺了。七時行法了。</p>
八日<span class='note-inline'>(甲寅)</span><p style="margin-left:2em">子臯齋。午時書州返牒。送縣。未時參寺家<span class='note-inline'>(【考】家諸本作定今據原本)</span>鎮守天。齊仁聖帝。平水大王。五通天王。　白鶴靈王紙二百文燒了。元弼真君金擬錢二百文燒供了。為上京參臺祈禱也。智者大師進上綿衣一領。即奉寺主了。七時行法了。</p>
九日<span class='note-inline'>(乙卯)</span><p style="margin-left:2em">天晴。希鳳齋。七時行法了。</p>
十日<span class='note-inline'>(丙辰)</span><p style="margin-left:2em">天晴。了性齋。為告云<span class='note-inline'>(【考】云恐去字)</span>州由行向知縣許。推官在一處問答了。晚還本寺。從寺主許有請。一行皆參。有菓㭟藥酒等。七時行法了。</p>
<p class="pre">　　　　處咸和南<br/>　　　　日本阿闍梨侍者來辱示誨。承邇日<br/>　　　　道候禪寂宴如。嚮者。嘗期出懺。請到山寺。一食聊<br/>　　　　表卑悃。今云。翌入成<span class='note-inline'>(【考】成恐城字)</span>赴天子明詔。至尊之<br/>　　　　命既重。是以小子之薄祐也。五臺游訖。可望不忙<br/>　　　　<span class='note-inline'>(【考】忙即忘字)</span>天台教源之地。希賜重遊。幸矣。前所示婆<br/>　　　　沙觀法二文深感。謹奉歸納。秋涼川陸。善加寶愛。<br/>　　　　不宣。　天台赤城比丘處咸和南<br/>　　　　　　　　　　　　　　　　閏七月十日<br/>　　　　　日本阿闍梨</p>
十一日<span class='note-inline'>(丁巳)</span><p style="margin-left:2em">天晴。巳時向台州。寺主手自破子入米菜。丁寧沙汰。寺中上﨟十餘人皆出大門送。寺<span class='note-inline'>(【考】寺下恐脫主字)</span>自取手乘轎。雖固辭不承引。寶大師<span class='note-inline'>(【考】寶松學閣四本作實)</span>乘轎。植闍梨乘馬。同向新坊庄。文殊<span class='note-inline'>(【考】殊恐瑤誤見下文)</span>大師齋所。如貫闍梨早來在齋所。盡善盡美。在<span class='note-inline'>(【考】在原本傍注改有)</span>錢一貫。單衫一領。日記。自筆文書等多取出。德韶和尚即文瑤師也。因之有此文書也者。瑤大師伏地禮拜數度。答拜同之。未時出庄。申二<span class='note-inline'>(【考】二閣本作一)</span>點著臨海縣內宿。七時行法了。</p>
十二日<span class='note-inline'>(戊午)</span><p style="margin-left:2em">天晴。未時著州國清廨院。即參小<span class='note-inline'>(【考】小即少字下同)</span>卿許以筆言問答。皇帝殊有勅宣。其旨最重。必蒙厚恩<span class='note-inline'>(云云)</span>。一兩經回。<span class='note-inline'>(【考】回諸本作園)</span>取　朝廷指揮。并具使臣可上京者。松門巡撿潘大保本宿廨院筆言通語。七時行法了。出小卿問<span class='note-inline'>(【考】問恐門字)</span>下有一人若冠。與半紙。披見詩一首也。石橋建比知何載。側險森森木水清。多少人心平與曲。就中試驗最分明。</p>
十三日<span class='note-inline'>(己未)</span><p style="margin-left:2em">以禹珪奉僧判官許。白檀青瑠璃裝束念珠一連。都僧正許奉五香白琉璃裝束念珠一連。</p>
<p class="pre">　　　　覺[后-口+巿]啟。侍者來辱<span class='note-inline'>(【考】[后-口+巿]松學兩本本作虎。雲閣兩本作[厂@巾]上文亦同。)</span><br/>　　　　書并白檀念珠一串。<br/>　　　　足荷<br/>　　　　勤<span class='note-inline'>(【考】勤即懃字)</span>意。竢少刻。詣前<br/>　　　　拜謝。人還謹此通<br/>　　　　懇。不宣。　覺[厂@巾]上<span class='note-inline'>(【考】[厂@巾]見上註)</span><br/>　　　　大日本國師<br/>　　　　　　　　十三日</p>
<p style="margin-left:2em">都僧正行向松門縣了。有弟子返申。未時小卿送天台縣。　進奉皇帝色目問實否。答實由了。念珠五串。銀香爐一口。青色織物綾一疋也。七時行法了。</p>
十四日<span class='note-inline'>(庚申)</span><p style="margin-left:2em">天晴。辰時潘大保還松門了。景德寺僧官來令喫蓬<span class='note-inline'>(【考】蓬諸本空字今據原本補之)</span>荼畢。同寺僧來乞念珠。依不隨身不與。</p>
<p class="pre">　　景德寺表白賜紫　　　　　　　　　　　　象俅<br/>　　　一心拜告<br/>　　　日本國大法師。願求念<br/>　　　佛數珠一索終身受持。永當寶惜。然願此世他<span class='note-inline'>(【考】他下各本有<br/>　　　世字。原本削之)</span>生常相逢值。<br/>　　　諸佛國土為法眷親。伏望<br/>　　　慈悲特垂。<br/>　　　喜捨幸<br/>　　　甚。謹白。<br/>　　　　熙寧五年閏七月　日　表白賜紫象俅白</p>
十五日<span class='note-inline'>(辛酉)</span><p style="margin-left:2em">雨下。辰時道士老公來。點㭟了。禹珪歸國清寺。與錢四百文了。行者同歸。與錢卅文了。七時行法了。</p>
十六日<span class='note-inline'>(壬戌)</span><p style="margin-left:2em">天晴。向小卿許告。告路間事等沙汰未了。今一二<span class='note-inline'>(【考】二下恐脫日字)</span>間可住。有勾當事示及者。今兩三日<span class='note-inline'>(【考】三下各本有百字。但原本削之)</span>不可有勾當事由答了。七時行法了。少卿送錢文字在後。</p>
<p class="pre">　　今送錢貳索文省。<span class='note-inline'>(【考】省松本作者恐非也見卷三八月一日條下文)</span>且充乳藥之費。幸<br/>　　留撿。暄咨上。<br/>　　日本闍梨　　　　　　　　　　　十六日</p>
<p style="margin-left:2em">惟觀指悞籠子開。召鍛冶一人與錢十文開了。頗無益耳。申時白蓮院首座僧與處州備師共來禮拜。重重問答理即覺義。并修性不二旨。件僧頗知天台教。</p>
十七日<span class='note-inline'>(癸亥)</span><p style="margin-left:2em">辰時。國清寺主來坐告曰。久不歸寺為慰問來也者。明州秀才四人來宿。予問司理官子秀才。明州秀才來由。答云。明州。溫州。台州。三州秀才。并就台州比試取解。約五百來人<span class='corr'>已</span>上。取十七人。將來春就御試。取三人作官。五百人秀才中只取三人給官。天下州府軍鎮秀才約廿萬餘人。春間御前比試。只取三百人作官。約千中取一也。予七時行法了。</p>
十八日<span class='note-inline'>(甲子)</span><p style="margin-left:2em">雨下。巳時司理官來。金剛般若事重重問答。景德寺十方藏院賜紫比丘若明。普安禪院住持傳教比丘惟果來問法門。重重答<span class='note-inline'>(【考】答上諸本有問字。但西本削之。今據原本。)</span>了。感觀<span class='note-inline'>(【考】觀諸本作歎)</span>無極。惟果云。日本國。東過三萬里。有仙集山<span class='note-inline'>(云云)</span>。實否何。答云。先年日本東夷名俘囚。其中僧念久來云。東過數萬里。有羅漢住處。造仙宮不知數者。若此山名集山<span class='note-inline'>(云云)</span>。溫州秀才七人來宿。寺主渡南家令宿秀才了。七時行法了。</p>
十九日<span class='note-inline'>(乙丑)</span><p style="margin-left:2em">雨下。辰時寺主被歸國清寺了。侍使臣來。汝可歸者。明州秀才來問云。佛還為生死人耶。答。此問甚深。菩薩雖入重玄門。倒修凡事不為生死人。佛豈忘本覺耶。七時行法了。</p>
廿日<span class='note-inline'>(丙寅)</span><p style="margin-left:2em">天晴。午時東掖白蓮院景掌<span class='note-inline'>(【考】掌諸本作堂今據原本)</span>來謁。次石佛院。今改妙勝院。僧六人來謁。明州秀才注六問來問。一一答了。次明州<span class='note-inline'>(【考】州下各本有秀才二字。但原本削之)</span>舉人姚孳來以五問來問。一一答了。七時行法了。</p>
廿一日<span class='note-inline'>(丁卯)</span><p style="margin-left:2em">天晴。國清寺轎擔男錢長。小周與錢各二百三十文返歸了。未時北山普寧院住持闍梨來禮。赤城寺僧具俗陳斆造文字來禮。七時行法了。</p>
廿二日<span class='note-inline'>(戊辰)</span><p style="margin-left:2em">天晴。辰時參向少卿衙。來日可歸寺。使臣追可行寺者。次參轉運諫議衙筆言重重問答。見手中獨[月*古]。示云。得見金剛杵。何見金剛禪。答。禪常在心中。何因<span class='note-inline'>(【考】因雲松學三本作目。今據原西兩本)</span>望得見。唯獨自明了。餘人所不見。運使頻好好。即召轎床前。取予手令乘。頻雖固辭更不免手。愗乘轎出了。前日通判被返注法花。司理官借了。行付司理官衙乞返得了。陳斆來云。來日齋者。受了。七時行法了。明州秀才來云。達磨西來。九年弘法。國師東至。傳其言句。</p>
廿三日<span class='note-inline'>(己巳)</span><p style="margin-left:2em">天晴。卯二點向通判衙被出間<span class='note-inline'>(【考】間學本作問)</span>以壽量六句釋[戶*頁]侍人。<span class='note-inline'>(【考】[戶*頁]雲閣西三本作頭。松學兩本作願。人諸本作之。今據原本。)</span>參小卿衙見轉運使牒。錢二百貫可充日本僧上京盤纏。沿路州軍鎮厚致勞問旨也。退出了。巳時向陳斆齋所種種珍膳不可數盡。錢一貫。惟觀善久長明各百文。午時出廨院。秀才等出大門送。申時至沙潭除八家<span class='note-inline'>(【考】家諸本作處)</span>宿。七時行法了。</p>
廿四日<span class='note-inline'>(庚午)</span><p style="margin-left:2em">天晴。卯時出宿。未時到著國清寺十方教院。雇州轎擔二人各與五百文錢。寺人力小馬<span class='note-inline'>(【考】小諸本作〡。原本殘畫似小。今從之)</span>與錢二百冊<span class='note-inline'>(【考】冊他本作卅今據原本及西本。)</span>文了。擇賢永嘉集持來返。<span class='note-inline'>(【考】上文六月十六日項參看)</span>依示寺主也。七時行法了。</p>
廿五日<span class='note-inline'>(辛未)</span><p style="margin-left:2em">天晴。於庫院寺主齋。未時韶州客人來話。六祖惠能禪師住處有<span class='note-inline'>(【考】在)</span>州內曹溪寶林山南華寺。有二百僧。六祖真身塔在彼寺。州四十里者。申時寺主房有㭟藥菓。須住州間。留守僧等行休大師等答五度<span class='note-inline'>(云云)</span>。七時行法了。</p>
廿六日<span class='note-inline'>(壬申)</span><p style="margin-left:2em">雨下。神戎<span class='note-inline'>(【考】戎諸本作或。恐戒字。)</span>表白齋。午時去天台縣謁推官示人力十人到剡縣料。推官答云。聖旨不同常事。州縣盡心運送者。問知縣仙尉。推官答。近差入州。一月日歸<span class='note-inline'>(云云)</span>。轎人各與廿四文錢了。七時行法了。<span class='note-inline'>(【考】錢以下七字原本缺。了以下六字他本缺。今據原本。)</span></p>
廿七日<span class='note-inline'>(癸酉)</span><p style="margin-left:2em">天晴。雖企<span class='note-inline'>(【考】企諸本空字今依原本補之)</span>大慈寺參。小馬小闍等有錢多少論不來。最無本意。七時行法了。</p>
廿八日<span class='note-inline'>(申戌)</span><p style="margin-left:2em">雨下。寺主為錢送儲齋。最以甚妙。錢一貫。緣伯<span class='note-inline'>(【考】伯諸本作行)</span>宗伯二人二百文。餘人五十文。七時行法了。</p>
廿九日<span class='note-inline'>(乙亥)</span><p style="margin-left:2em">天晴。午時台州大理寺丞監稅務<span class='note-inline'>(【考】稅務二字諸本作祝□。今據原本。)</span>權推官劉任衡□道至天台國清寺日本國成尋通放□<span class='note-inline'>(【考】或差字)</span>兵士葉大<span class='note-inline'>(【考】葉松學兩本作莘恐葉字之略。雲本作葉。)</span>來。成尋等未<span class='note-inline'>(【考】未下或脫赴字)</span>軍資庫了請取錢二百貫旨也。即請文。</p>
<p class="pre">　　日本國成尋等八人<br/>　　右成尋今月二十九日遞鋪兵士葉大賚到來牒一通准。<br/>　　密院節文及准<br/>　　上今<span class='note-inline'>(【考】恐倒置)</span>指揮優與盤纏錢。牒付成尋八人前去。盤纏<br/>　　<span class='corr'>已</span>於兵士葉大邊責領隨身。牒<span class='corr'>已</span>訖。謹狀。<span class='note-inline'>(【考】原本卷末一紙蠧蝕甚矣。加之<br/>　　上部闕失。故以上八行有難補正者。今判殘畫且從諸本補綴焉。)</span><br/>　　　　　年月日</p>
<p style="margin-left:3em">【奧書】</p>
<p style="margin-left:12em">一交了</p>
<p style="margin-left:16em">【花押】</p>
</div></div>
<p class='juan'>參天台五臺山記第二<span class='note-inline'>(終)</span></p>
</div><!-- end of div[@id='body'] -->
</body></html>