<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>參天台五台山記</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<div class='other'><a id='mulu25' />
<p class='juan'>參天台五臺山記第七</p>
<div class='div-other'><a id='mulu26' /><span class='note-inline'>(【考】熙寧)</span>六年三月一日<span class='note-inline'>(甲辰)</span><p style="margin-left:2em">天晴。卯二點參向少卿三藏。廣梵大師。崇梵大師。文慧大師。慈濟大師。皆以點湯。還來入行法間。少卿三藏。文慧大師。中天二人。大天國<span class='note-inline'>(【考】大天恐丈夫國世親傳所謂富婁沙富羅今 Peshwar)</span>二人。來向行法之間。不奉謁之。齋間照大師送汁菜。從三藏房有請。即<span class='note-inline'>(【考】即雲閣兩本作而)</span>參向。廣梵大師。中天竺二人。大天國二人。同參來。點菜兩度。銀花盤。并置銀口㭟器。㭟壺銀也。還次入照大師房。出去之間。不謁還畢。三藏具齋請來坐。左街崇福院講經賜紫尼惠饒。今月六日參請。就大相國寺供養佛牙。至日仍備齋。日本阿闍梨并侍者等三人。伏冀賜光降者。使行者與錢三十文畢。西天譯經三藏朝奉大夫試光祿卿傳法大師賜紫施護譯了義般若波羅蜜多經一卷。聖佛母<span class='corr'>般</span>若波羅蜜多經一卷。拜見畢。佛母經者心經同本異譯也。鷲峯山千二百五十比丘俱。佛入三昧。觀音說經。以身子為對揚問人。觀音說<span class='note-inline'>(【考】說諸本作經)</span>了。佛從定起。讚觀音并經。依為要經寫之渡日本。大相國寺賜紫有孚來坐。年廿許若僧也。未剋從內裏有御使供奉官。　宣旨云。正二月無雨。五穀可<span class='note-inline'>(【考】可諸本作甘)</span>絕。令祈雨。可勤仕否。答　奏云。隨聖旨可勤仕。使還參了。無幾從　大內後苑傳　宣云。日本國成尋於後苑可粉壇祈雨者。且委知者。出領狀了。有後苑司六人判而無何日可參修由。七時法了。經三四。</p>
二日<span class='note-inline'>(乙巳)</span><p style="margin-left:2em">天晴。辰時有祈雨粉壇請書。後苑司皆判。日本國僧成尋從今日於後苑可粉壇祈雨者。可修法華法由奏了。即使者與二百文了。只今可參由來示。俄取具壇道具天蓋幡等間又使到。<span class='note-inline'>(【傍】與五十文了)</span>來遲由。三人加通事可參者。借馬參仕後苑　皇帝御殿北大池々中有大寶殿。<span class='note-inline'>(名瑤津亭也)</span>御念誦堂也。造大橋人通寶殿。以件殿為壇所。莊嚴甚妙。宛如眾香城。八角二階殿也。池方二町。池樣方也。龍頭船等有數十。水鳥鳧鴈有數。池邊有大鶴六。白鵠三。隨人語答之。其形大如烏。一切皆白。人與食以足取之食之。鵝三四處有其數。異類不記盡。入四重門間。守門人乞錢。皆與之。合一貫餘了。別可入日本僧宣旨下了。有文母屋<span class='note-inline'>(【考】文雲閣本作又松本作父)</span>內立大壇。東庇塗護摩壇。行事太保一人。供奉官一人。<span class='note-inline'>(日本藏人)</span>隨色目五寶等皆即時持來。立十二天供諸龍王壇。須修水天法俱迦梨<span class='note-inline'>(【考】迦梨恐倒置)</span>龍。而法華法年來馮深。就中光宅雲法師依皇帝請。講法華經。至藥草喻品。其雨普等四方俱下。天感大雨。又或誦有降雨。人人多依思先例修法華法。偏為求菩提巡禮聖跡。尋勝地來。須固辭而蒙無涯朝恩。將何以報。依此事愗所受申也。又諸寺高僧廿三人為看經祈雨請來。書取佛前文字。</p>
<p class="pre">　　　後苑瑤津亭道場所奉　聖旨請僧二十二人。并日本阿<br/>　　　闍梨。開啟粉壇祈雨道場七晝夜。具僧眾法名如後。<br/>　　一左街副僧文鑒大師<span class='note-inline'>(開寶寺)</span><br/>　　一日本阿闍梨<br/>　　一大乘師十人<br/>　　　二名師子　華藏<span class='note-inline'>(【考】藏諸本作嚴恐可也)</span>大師洪且<span class='note-inline'>(相國寺)</span>慈照大師守恩<br/>　　　<span class='note-inline'>(萬歲院)</span>六人紫衣　善湊<span class='note-inline'>(三學護國院)</span>智普<span class='note-inline'>(顯聖寺)</span>文秀<span class='note-inline'>(開寶寺)</span>之辨<span class='note-inline'>(相國寺)</span><br/>　　惠淨<span class='note-inline'>(等覺)</span>令喜<span class='note-inline'>(報慈寺)</span>二人褐衣　自然<span class='note-inline'>(相國)</span>清彥<span class='note-inline'>(實相禪院)</span><br/>　　一道場紫衣僧眾一十一人　雲秀<span class='note-inline'>(相國)</span>。<span class='note-inline'>(副班同相國)</span>省賢<span class='note-inline'>(闍梨清天寺)</span><br/>　　道林<span class='note-inline'>(相國寺。鐃)</span>處祥<span class='note-inline'>(知磬)</span>永定<span class='note-inline'>(相國。鈸)</span>法顯<span class='note-inline'>(相國。鈸)</span>淨橋<span class='note-inline'>(相國寺。<br/>　　鈸)</span>惠慶<span class='note-inline'>(相國寺。鈸)</span>智來<span class='note-inline'>(相國。鈸)</span>惟秀<span class='note-inline'>(相國。鈸兼侍香〔【考】香諸本作者〕)</span>惠玭<span class='note-inline'>(相國。鈸。知文字。)</span><br/>　　右仰道場僧眾逐日依法六時禮佛行道。謌讚法事。轉<br/>　　誦經文。所集勝因。上祝　龍天。早降甘雨。務在精虔。<br/>　　不得慢易。　年月日<br/>　　道場十一人。金剛經。<span class='note-inline'>(每人各一卷)</span>熾盛光經。<span class='note-inline'>(每人各五十卷)</span>五方真言。<br/>　　<span class='note-inline'>(每人各五十遍)</span>押柱文字如此。又外面押。又後苑牓。奉　聖旨<br/>　　於瑤津亭開啟粉壇祈雨道場。漆<span class='note-inline'>(【考】漆即七)</span>晝夜。切慮不係<br/>　　祇應人等於道場并設壇處出入交雜須議專行指揮。<br/>　　　右事須出牓曉示道場處諸色人等。如係祇應者。即<br/>　　　潔淨端謹。不得亂有交雜。其不係祇應人如敢擅<br/>　　　至道場處。必定別作施行。各知委。<br/>　　以前件如前。　年月日牓</p>
<p style="margin-left:2em">入內內侍省東頭供奉官勾當後苑李<span class='note-inline'>(位一般)</span>李<span class='note-inline'>(一般)</span>馮<span class='note-inline'>(位如前)</span>勾當延福宮權勾當後苑徐<span class='note-inline'>(一般)</span>張<span class='note-inline'>(一般)</span>閻<span class='note-inline'>(一般)</span>入內<span class='note-inline'>(乃至)</span>奉官勾當御藥院兼後苑陳。</p>
<p style="margin-left:2em">後苑瑤津亭　奉　聖旨請僧三十二人并日本阿闍梨。開啟粉壇祈雨道場七晝夜。逐日依法六時禮佛行道。所集勝因并用上祝龍天早降甘澤。三月　日道場所。日申時　皇帝駕來道場燒香。拜法華場燒香。成尋立護摩壇。　皇帝來御被　仰下。丁寧可祈申者。可盡忠節由　奏了。奉向皇帝立間。一間之內也。著赤衫。御坐面前蒙　聖旨。是希有事也。無幾還御畢。諸僧前立至橋南端。　皇帝偏　御覽小僧一人。最初駕來時。諸僧出橋南。竝立呼聖躬萬寶萬歲萬歲萬萬歲。即御轝前還入堂畢。入夜始法華法。僧俗周匝見之。子時一時畢。自行七時畢。及五更經五了。</p>
三日<span class='note-inline'>(丙午)</span><p style="margin-left:2em">天晴。諸大乘師當時名僧等也。以筆言問答諸宗人人也。華嚴宗二人師號耆年有智人也。法相宗人人亦<span class='note-inline'>(【考】亦諸本作且)</span>以高僧等也。北地無天台宗人。律宗理性宗多多也。殿上人多以來見。公卿又如是。法華壇皆以感歡。未時俄僧俗皆以出門外。　皇后達為禮法華壇參堂<span class='note-inline'>(云云)</span>。經一時。還來聞之。太皇太后<span class='note-inline'>(皇帝祖母也)</span>皇太后<span class='note-inline'>(皇帝母后也)</span>皇后<span class='note-inline'>(皇帝夫人也)</span>皆以參堂。仕女三百餘人皆來<span class='note-inline'>(云云)</span>。皇帝同以駕來<span class='note-inline'>(云云)</span>。聞如是事。必欲顯法靈驗。一後五百歲一乘流布時。顯法華勝利彌令信一乘。二為報　皇帝廣恩。必欲顯法驗。三前前大師等從日本來給。未有如此事。小僧始有此事。為本國無驗大耻辱也。依此事致誠修行。三日之內。欲感大雨。　皇帝頻勞問。而天彌晴。更無雨氣。申時　皇帝以行事大保問云。若有夢相可奏也者。答申云。今朝後夜時。護摩間如夢人告云。四金剛隱日月光。三日之內必可下雨<span class='note-inline'>(云云)</span>。後幸日光暗閇。地上清涼意也。但不知虛實。太保還參了。從午時莊嚴數多龍頭等船。船樂競船種種遊戲。　皇帝皇后皆乘船御覽。竝合船大三隻以錦莊船。門外有白鵠鳥。通事陳詠以手摩鳥頸。傾頭令摩。又問何處。鳥以足教痒處云古古。最以希有也。萬事依無他念。不委記之。七時法畢。經第六。</p>
四日<span class='note-inline'>(丁未)</span><p style="margin-left:2em">天晴。後夜時後中心思之。今日已及三日。而天晴无雨氣。本尊諸尊可助成給。辰時散念誦間眠入之處。如陵王<span class='note-inline'>(【考】羅陵王舞)</span>裝束人一人。又如納蘇利<span class='note-inline'>(【考】舞)</span>裝束人共馳上天了。覺畢思之。赤龍青龍上天也。深馮念之。日中時切切祈申了。未時俄以天翳大雨下。雷電頻鳴。雨足彌大。一時之<span class='note-inline'>(【考】之諸本缺)</span>間大降甚雨。申時天晴雨氣散了。為隨喜　皇帝可參堂給由。騷動數尅。尅尅奉待間。太保為御使來。懷中出取一紙與小僧。文云。雖似多感應得雨不多。彌可精禱者。答奏云　龍王登天。更有何疑。隨　聖旨彌可精禱。即入懷中持參了。雖似之言頗以有思。依之彌祈乞雨。其後有雨氣。雖小雨下風頻吹不快也。申三點有勅使太保　仰云。雖有雨氣。風迅吹雨不下。可祈止風。若有可入物。可　奏者。即答奏云。十二天壇中風天坐可祈止風由。別不可有入物。即誦念風天真言一萬遍祈申。酉一尅風止雨大下。終夜甚雨。七時行法畢。經七。</p>
五日<span class='note-inline'>(戊申)</span><p style="margin-left:2em">雨下。從夜至辰時大下。<span class='corr'>已</span>一點雨頗宜間。　皇帝駕御。諸僧共立間。申萬歲如常。為悅燒香於法花壇。燒香禮拜。諸僧前立為御送立橋南。至成尋等在護摩壇方。依不得路不出。而　皇帝思食已前立由。於橋　御覽。依不參出止御輦以太保為使。　宣旨云。雨大下。最為感悅。召出小師聖秀等。同仰此悅由。馳還參畢。聖秀果報不可思議也。數度而見希有。今蒙仰寔以難量。殿上人人頻以來悅。午時賜珍菓等。諸僧同喫。太保來　宣旨云。從今日延七日可法樂下雨龍王等。十二日可結願也者。從未時雨大下。終夜甚雨。四時法了。依自行即化他蹔止法。</p>
六日<span class='note-inline'>(<span class='corr'>己</span>酉)</span><p style="margin-left:2em">雨大下。巳一點行事太保與乳母子太保共來。行事太保以筆書云。此是御波波母乳子為一會闍梨來也。　御乳母為雨悅為闍梨儲一齋。而　皇帝被仰云。諸僧會合皆令齋者。闍梨知因緣。答書云。委承因緣。千廻感謝。從今以後可祈禱壽福。乳母子太保入懷中還了。即送大齋種種珍菓物。諸僧飽滿。行事太保云。雨已滿。水出二尺五寸<span class='note-inline'>(云云)</span>。至于今者可止雨者。從日中時祈止雨由。從申時天晴畢。而雲尚厚。以行南為馮。子時太保來示云。至于護摩并龍壇可結願者。頗雖不得意。依不知唐作法。日中結願畢。初夜龍壇十二天壇結願了。終夜无雨。四時法畢。　皇帝旦夕兩度以勅使燒香。敢無懈怠。巳時於太清樓東庇沐浴。　皇帝夏凉所也。廣大四重樓也。內莊嚴不可思議也。以錦卷柱為天井。重重有飾隔后達　御所等。密密示少卿行事小行水。及天<span class='note-inline'>(【考】天諸本作久)</span>聽於其處可令浴由。有宣旨<span class='note-inline'>(云々)</span>。從　御前方衣冠人人運湯來。愗<span class='note-inline'>(【考】雲本改敢)</span>以浴畢。諸僧俗來感。終夜无雨。</p>
七日<span class='note-inline'>(庚戌)</span><p style="margin-left:2em">天晴雲散。日光顯現。人人大悅。行事太保來示云。何不回見　宮中。答云此六日不剃頭。鬢髮極白。因之不出亭外。太保云。　皇帝聞食要剃刀由。被下宣旨畢。明日待來。其後可。<span class='note-inline'>(【考】可諸本作可可今據原本)</span>回見者。大略依　天氣來示歟。入內裏人不具小刀剃刀。所以不隨身也。僧錄并官勾行事分配法花大壇護摩佛供。以珍菓充諸僧料。極功德也。初夜燒香。上﨟閻太保召寄紙以華藏<span class='note-inline'>(【考】藏諸本作嚴)</span>大師令問云。祈求雨大得感應。粉壇等三觀中何攝。答云。此行法者一心三觀妙法。更不可示何觀攝。眾人感之。太保自書云。遊臺上中臺西臺。見五色雲。直光金橋<span class='note-inline'>(云云)</span>。有道心人。<span class='note-inline'>(云云)</span>。儲一齋可請由約了。太保云。八龍可投苑池。壇上道具共可入池否。答云。更以不用。太保等大咲。今朝行事太保此問答一般大以咲。大略　皇帝戲言歟。依僧錄勸進奏。</p>
<p class="pre">　　日本阿闍梨ム　右奉<span class='note-inline'>(【考】奉下各本注有行闕也三字)</span>　聖旨。於今月初二<br/>　　日開啟祈雨粉壇道場。已被感應。所有壇上供養龍<br/>　　八座欲乞就本苑池內投送。謹具狀申聞。謹錄狀上<br/>　　牒。<br/>　　牒件狀如前謹牒。　年月日　ム狀上。</p>
<p style="margin-left:2em">最初申乞令作茅青龍八座。長一尺。以紙卷茅畫之。頭面好作畫。依之所奏也。前前投金明池。以金銀作龍也。此是草龍。只投此池好也者。從僧錄許清書送。可注付名者。加名進奏了。僧錄志丁寧人也。善湊和尚投時。</p>
<p style="margin-left:2em">春煖群萠發。梢<span class='note-inline'>(【考】梢原本作稍今從諸本)</span>虧膏澤滋。虔祈勞帝慇。懇恪動僧慈。有感龍天喜。无私草木肥。生民忻歲稔。同賀聖王知。行事張太保來談話。問云。日本國亦有如闍梨祈雨得感應人否。答云。多多也。就中真言宗祖師弘法大師<span class='note-inline'>(諱空海)</span>於　唐朝從青龍寺惠果和尚傳受請雨經法。歸本朝後。依　官家請於神泉苑修請雨經。時修圓僧都成嫉妬心。駈諸龍納水瓶。而弘法大師祈雨壇上茅龍穿堂上登天降大雨。後年又修祈雨法。於神泉苑池邊石上金色龍乘黑龍背出現。弘法大師并弟子高僧實慧大僧都。真濟僧正。真雅僧正。真然僧正等十人同見金色龍。餘人不見。　大師云。此金色龍是无熱池善如龍王之類也<span class='note-inline'>(云云)</span>。其後大雨普下。從其以來真言宗修此祕法。必感大雨。近五十年來見仁海僧正修此法。每度感雨。世云雨僧正。其弟子現有成尊僧都。修請雨經法感大雨。張太保重問云。闍梨何不修請雨法修法華經法。答云。成尋非真言宗。非弘法大師門徒。不學請雨經法。真言宗中尚傳此法人兩三人。深祕口傳況他宗哉。成尋是天台宗智證大師門徒。祖師從青龍寺法全和尚究學真言祕奧有水天祈雨法。祕法有俱哩迦龍祈雨法。智學傳受而修法華法。所以何者。　唐朝光宅寺雲法師講法華經祈雨至藥草喻品。其雨普等四方俱下之文。大感降雨。加之誦法花人感雨有其數。況<span class='note-inline'>(【考】況諸本作次)</span>八大龍王皆蒙於閻浮提可降雨佛勅。若干眷屬在法花座。此曼陀羅中列諸龍王。因之修此法感雨也。太保又問云。如闍梨得感應人日本幾人乎。答。勝自成尋人數十人。等輩人數十人。至于成尋者日本國无智无行啞<span class='note-inline'>(【考】啞原本作亞今從諸本)</span>羊僧也。依有巡禮天台五臺本意深所參來也。太保又問云。闍梨所言頗以不信。唐朝近來祈雨。大卿<span class='note-inline'>(西天日稱三藏也)</span>五十二日雨下。中天惠遠。惠寂。<span class='note-inline'>(去年新來二人也)</span>去年祈雨至第七日雨下。未曾聞三日感大雨。與諸大師等問答諸宗義。闍梨皆勝計也。與闍梨等輩少歟。況於勝和尚人乎。答云。受戒之後。未曾虛妄。問答文字入懷中還參已了。小行事司家來。護摩壇等。茶垸器等。依員返上之。諸大師等見感云。大卿以金銀器置壇上皆取領。耳鐺手環全<span class='note-inline'>(【考】全雲閣兩本改金原本似金)</span>收領。況垸器乎。闍梨離塵清淨也<span class='note-inline'>(云云)</span>。司家運納已了。自行四時了。</p>
八日<span class='note-inline'>(辛亥)</span><p style="margin-left:2em">天晴。後苑瑤津亭奉　聖旨。於今月初五日開啟謝雨粉壇道場七晝夜。逐日依法四時禮佛行道。所集勝因竝用答謝龍天。三月五日道場所。日僧錄文鑒大師以黃紙大文字書。押門西外面也。祭文二通寫之。</p>
<p style="margin-left:2em">維熙寧六年歲次癸寅三月甲辰朔二日乙巳</p>
<p style="margin-left:2em">皇帝遣入內內侍省內東頭供奉官勾當御藥院兼後苑陳承禮等。請僧三七人。於後苑瑤津亭。開啟祈雨道場。伏以夏春之交。百物茂長。雨暘或失。歲望以愆。欽惟覺慈等觀群品。尚冀流澤徧此十方。謹言。</p>
<p style="margin-left:2em">維熙寧六年歲次癸寅三月甲辰朔五日戊申</p>
<p style="margin-left:2em">皇帝遣入內內侍省內東頭供奉官勾當御藥院兼後苑陳承禮等請僧二十五人。於後苑瑤津亭開啟謝雨粉壇道場七晝夜。伏以甘澤不時。大田將槁。側躬<span class='note-inline'>(【考】躬雲本改席)</span>思咎。精意乞靈。冀成歲功。以慰民望。沛然嘉應。曾不崇朝。被<span class='note-inline'>(【考】被雲本改秡恐可也)</span>除清壇。祇謝神貺。尚繫<span class='note-inline'>(【考】繫雲本改繁)</span>垂祐。終獲有秋。謹言。</p>
<p style="margin-left:2em">國婆婆并官勾馮供奉種種珍菜菓子送之。諸僧皆喫。無間斷官人來見之。大壇等行法皆僧俗竝立見物。敢不制止。此度降雨。上中下萬人感悅。　皇帝隨喜無極<span class='note-inline'>(云云)</span>。黃昏燒香使行事太保日來。每日六時有燒香。</p>
<p style="margin-left:2em">勅使兩三人互來燒香。僧錄以御卷數令見。口徑五寸純銀花軸以金銀薄押紙為標紙。以日本僧卷數為初。次十人大乘師。次道場眾列之。初五日為一卷。次五日為一卷。<span class='note-inline'>(【考】次以下六字諸本缺。今據原本補之)</span>合二卷也。初云。大宋皇帝頊。<span class='note-inline'>(【考】神宗)</span>御名之奧。日下又有大宋皇帝頊疏。全異日本卷數。皇帝進佛之義也。四時自行畢。</p>
九日<span class='note-inline'>(壬子)</span><p style="margin-left:2em">天晴。辰時　官家被賜剃頭人。乍悅於僧錄宿房剃之了。七日不剃宛如鬼白髮白鬢已以除了。每日從卅二苑持來花甚玅也。未曾見種々色々春花。麗春草<span class='note-inline'>(【考】雲本注云ヒナケシ)</span>花色紅。大如桔梗花。而有五葉。地□<span class='note-inline'>(【考】□或榆字。原本空字。)</span>草花色如紅梅。大如前。<span class='note-inline'>(【考】前或藤字)</span>菖[萉-巴+夫]花色黃而八重也。此亭內有三體畫像。以彌陀五尊為中尊。釋迦<span class='note-inline'>(中)</span>。藥師<span class='note-inline'>(東)</span>。皆以滿一間。皆有菩薩羅漢。東西各八鋪。有十六羅漢像。向佛有十七星像。九曜七星也。東方有八。西有九。納置數多畫像。有十大明王像。各三鋪像也。降三世二臂像。左手執三[月*古]杵。軍茶利二臂像。右手執棒。吒紇明王如不動尊。頭有三髑。依燒香　勅使太保來不見畢。日中時畢。如例僧錄官勾分佛供。次為回見宮中依同道約束行向諸大乘師宿房。慈照大師。惠淨和尚以風藥丹藥各一丸與小僧。點茶。慈照大師與襪一足。善湊和尚與襪一足。甚雨之間依襪黑損也。惠淨闍梨與的乳茶壹貼。即於此處脫古襪與通事。著新二足。華藏<span class='note-inline'>(【考】藏雲本作嚴)</span>大師。慈照大師。文辨和尚。惠淨闍梨。善湊和尚。文秀和尚。令喜和尚。七人諸共行見。先見連枝木。次見疊玉亭。以奇巖恠石四面疊上。次見永福之殿。真宗皇帝常住此殿<span class='note-inline'>(云云)</span>。次見儀鳳閣。次見太清之樓。次見隆儒殿。　皇帝作文之處。四面有竹。摠廿處許。中間無空處。皆作花薗。種種菓樹。種種食菜。盡有之。各以朱木為壇。其中方五丈許有作田之處。又五丈許有麥畠。又有青蔓畠。敢不可記盡。殿殿樓閣莊嚴甚妙也。皆隔以石疊上作山。依有　官家允許無制止人。樓閣之內。皆殿上人圍碁之遊。管絃之聲。種種充滿。至于　御殿邊無制止人。諸大師各稱。日本阿闍梨回見宮中。殿樓舍閣等廿餘處名皆忘却畢。仍不記之。皆四面廓之內也。　御殿南面敢不可見。殿殿樓閣皆有御座寄子蹈床等。各有守護人。宮中人人敢不可知其數。就中賞棗殿莊嚴繪畫不可思議也。還了見大輪明王。二臂各一蛇繞肘。右手執棒。棒上有髑髏。<span class='note-inline'>(【考】有以下三字諸本缺。今據原本。)</span>有一蛇。遶髑髏。自繞棒。佛頂有化佛。大力明王忿怒三面左右赤色。本體青色。中面頂有化佛。有二蛇向化佛。肘有一蛇。行事張太保可來遊由有使。即參向。立池水門許。從金明池放入水大流來見之也者。等回見宮中由。答好即相共將向賞棗殿令見種種色敢不知名。問日本有無。答无了。回見花蘭菓樹花。自取花來令見皆不知花等也。雖教名依不知文字忘却了。次入太清之樓東花園。皆以同前。從樓前遷<span class='note-inline'>(【考】遷或還字)</span>了。黃昏燒香他太保也。揚供奉談話間。不謁太保。始半夜時了。四時法了。</p>
十日<span class='note-inline'>(癸丑)</span><p style="margin-left:2em">天晴。瑤津亭橋南左右有兩亭。西名澄柱之亭。東名極曦之亭。人休息處也。華藏大師為喫茶請。即具通通<span class='note-inline'>(【考】一通衍)</span>事小師行向華藏慈照兩大師各點茶。慈照大師與黑神丸一裹。於御前有樂。大師等共行向。依僧錄命皆還了。申時於法花壇邊善湊和尚與詩。</p>
<p style="margin-left:2em">善湊啟。祈禱有感。恣賞後苑。謹課成五十六字呈上闍梨。伏冀　光矚者矣。　比丘善湊上。幸因祈禱臨後苑。不類尋常事事英。幾處樓臺呈參聳。數般花木鬬芳榮。矮槐偏僻隣華<span class='note-inline'>(【考】華諸本作幸下同)</span>景。恠石希奇旁太清。喜獲龍天垂有感。野僧無礙恣遊行。</p>
<p style="margin-left:2em">詩奧書云。許與三車。但賜牛車何謂也。件和尚年紀六十七。有智德行大乘師也。華景者亭名也。太清者樓名也。皆前注了。華藏大師慈照大師共華嚴宗人也。華藏大師書與今大乘師十人見闍梨德行。同云。與闍梨發菩提心修行佛道。生生世世互相將導。同生一佛淨土之中。俱為善友。</p>
<p style="margin-left:2em">黃昏燒香　勅使張太保召寄通事談數尅。自行四時了。每日四時如法修行法花之法。因之暫止。自行三時也。</p>
十一日<span class='note-inline'>(甲寅)</span><p style="margin-left:2em">天晴。辰三點　皇帝賀<span class='note-inline'>(【考】賀恐駕字)</span>來瑤津亭燒香。立法華壇邊。以五杵加持　皇帝。依太保命小師二人立後。五六尺許去立通事。法華壇燒香後乘　御輿給間。馳回前立於橋南邊。唱萬藏。還御之後。太保并官勾楊供奉三人曳錢等出南亭賜之。廿一人皆賜紫衣三件。四人褐衣自然。清彥。二人小師。僧錄成尋二人全羅紫衣三件。廿三人絹各一疋。僧錄無<span class='note-inline'>(【考】無或元字)</span>二人各二疋。僧錄錢十貫。諸僧各三貫。聖秀。長命各四貫五百文。通事三貫。即太保與一紙。賜成尋下項物色如後。恩澤三貫七百五十文。折絹并時賜錢二十二貫二百五十文。共三十貫文。澡浴錢一十貫文。　此<span class='note-inline'>(【考】此或紫字)</span>全羅僧衣一副。　明黃絹偏衫三領。　麤白布四疋。　寶末香藥等。　金一分碎。銀一分碎。　真珠小二粒。青瑠璃小二粒。　水晶二粒。　碎沈香三兩。　白檀香三兩一分。　人參。伏令。石昌蒲。天門冬。各二分。　酥七兩。　乳香九兩。除絹外兩項見錢共三十六貫二百五十。　剩延<span class='note-inline'>(【考】延諸本作還)</span>龍腦亦賜闍梨。　聖秀。長命。各澡浴四貫四百文。　恩澤二貫五百。　折絹。褐絹僧衣一副。　通事陳詠錢三貫文。以上文字畢。小行事司家三人來乞錢。各六百。小師各四百與了。合三貫也。門戶雜文<span class='note-inline'>(【考】文雲本改支)</span>六百。加小師各二兩。又苑子摠二百三十文。運食男二十文。茶湯男二十文。曳幕男二十文與了。最初請使與三百文。外畢<span class='note-inline'>(【考】畢雲本作事。外畢恐倒置)</span>來乞錢人不知其數。而依僧錄制止不與之。佛供備男一人與廿文畢。佛供菓子皆從申官家儲備也。苑子長一人別與卅文了。佛供男又一人廿文畢。兵士一人百文了。半夜結願了。八龍打鈸誦讚諸共乘船放池。以五穀入池。護摩壇土同入池了。兩壇五寶等同入了。閻太保燒香使來同乘船。楊供奉同乘船。月明極好。殆可云興宴之。自行四時了。</p>
十二日<span class='note-inline'>(乙卯)</span><p style="margin-left:2em">天晴。卯一點退出初門。十二天乞入內時錢與百文畢。擔夫二人與百文了。從御前廿[橾-品+卉]子茶二斤八銀八角莒。盛鍮石[橾-品+卉]子將來。出東華門。到店家取領茶菓與百文了二日請使兵士乞不足錢。與百文了。擔々<span class='note-inline'>(【考】々諸本作夫)</span>五人各卅文。從傳法院馬四疋擔夫等行者到來。即到著院。老行者與廿文了。歸天台山聖旨到來。</p>
<p style="margin-left:2em">傳法院　據日本國僧成尋狀乞歸天台國清寺安下候兩年重遊五臺山寺事。</p>
<p style="margin-left:2em">謹具　進呈　熙寧六年三月十一日　內中<span class='note-inline'>(【考】中諸本作事)</span>進呈奉　聖旨送樞密院<span class='note-inline'>(押)</span></p>
<p style="margin-left:2em">相國寺僧返法華儀軌。形像儀軌次第二卷來。返授入佛三昧耶印畢。明日可來由示了。更借第一卷了。慈照大師守恩來謁了。當院內諸大師等一々來拜。示雨澤之悅。戌時三藏送酒一瓶子召取照大師共喫了。法花法堂莊嚴如本始。自行了。第七。四時法了。</p>
十三日<span class='note-inline'>(丙辰)</span><p style="margin-left:2em">天晴。卯二點借馬一疋為謁五臺山副僧正向啟聖院。即出向點茶湯。志獻絹二疋。汗衫料。兩度雖返遂收領了。即退出。馬卅疋實與了。三藏來告示云。張行者同去天台不妨者。答感謝由畢。依无雨氣念降雨障真言。張太保於內告云。若雨又久不下者。祈雨有請歟。今蹔不可歸天台<span class='note-inline'>(云云)</span>。依之為早去天台。中心祈之期一萬遍。今日四千返畢。七時法了。經八。未時左街大相國寺東經藏院講經論賜紫惠明出文字來。褐衣一人共云。欲去日本云。但未知實否。受法僧。法華法立印了。文慧大師送茶一人料。</p>
十四日<span class='note-inline'>(丁巳)</span><p style="margin-left:2em">雨下。於三藏房點茶。依有請也。買木香華。<span class='note-inline'>(白者)</span>過麗花供壇上了。芍藥花似牡丹花小也。木香者若青木香歟。文慧大師答云。青木香藥名也。三藏云。馬兜鈴根亦云雲南根。講律鐸和尚來可去天台由<span class='note-inline'>(云云)</span>。萬歲院僧也。文慧大師來請。參向喫茶了。今日一千遍了。雨下。即喜感一萬滿了。三藏來坐。典座依御藥指揮他處人荒冷<span class='note-inline'>(【考】荒原本有疑。諸本作莚。今假讀荒)</span>不令夜宿。天台行者乘船之時可來由示耳。答云。無命以前至乘船日住他處。時時來通事所可案內乘船日。與二百文了。晚景小卿來坐問訊。七時行法了。經一二。</p>
十五日<span class='note-inline'>(戊午)</span><p style="margin-left:2em">天晴。卯二點慈濟大師來坐。依月望也者。即退出了。成尋先參向少卿房。次三藏。次廣梵大師。次崇梵大師。次文慧大師。次慈濟大師房。皆有點湯。還房始行法間。文慧大師來坐謁了。次崇梵大師來坐謁了。始行法了。少卿。三藏。廣梵大師三人同來。入行法間不謁由以通事申了。即還了。次通事云。十二日　皇帝妃生男子。宮中之人皆給官。竝天下大赦<span class='note-inline'>(云云)</span>。　皇帝夫人一人名皇后。妃三十六人。更衣二十四人。摠有六十一人<span class='note-inline'>(云云)</span>。照大師從經藏所出新譯大乘集菩薩學論一部廿五卷借與。法稱菩薩造。法護三藏譯。日稱三藏梵才三藏宣祕大師同詔譯。至和三年譯。當日本天喜四年。照大師。聖秀。張行者至感慈塔院。買來天聖摠目錄一部三帖。六百文者。壽昌寺僧來拜。文慧大師送茶三坏。三藏齋時送羹<span class='note-inline'>(乾茸等合)</span>四坏。菜二坏送之。天聖目錄。天聖五年作了。至今年卌七年。此間新經論不入天聖錄。七時法了。經三四。</p>
十六日<span class='note-inline'>(己未)</span><p style="margin-left:2em">天晴。文慧大師持來大赦詔。　門下朕獲奉宗廟。于<span class='corr'>兹</span>七歲。憂動願治。弗敢荒寧。大史豫言。天下將降。告正之朔。日有蝕之。推原典經。斯謂大異。夙宵戰栗。未燭厥咎。豈非庶政之失加於四方。德誼未孚。【燭厥咎豈非庶政之失加於四方德誼未孚】<span class='note-inline'>(【考】圈內燭以下十七字衍)</span>刑罰未中。善氣繆盩。以累三光。今天<span class='note-inline'>(【考】天恐夫字)</span>動威申<span class='note-inline'>(【考】恐字)</span>不逮足用。損<span class='corr'>兹</span><span class='note-inline'>(【考】茲有疑或滋字)</span>徹膳。變服避朝。推恩元元。蕩霄<span class='note-inline'>(【考】霄雲本改雪)</span>多辟以圖消復。以召和平。應四京諸州軍監見禁罪人。除十惡外。其餘死罪降流罪<span class='corr'>已</span>下竝赦。</p>
<p style="margin-left:2em">以通事借馬三疋。老僧通事聖秀三人行顯聖寺。為買新譯經并真言教也。到著寺主<span class='note-inline'>(【考】聖寺以下十六字諸本缺今據原本補之。)</span>房。點茶。見目錄經可買法文。司家官人來取經奏。可買由示了。且預置錢二貫六百文還了。馬各七十文畢。大乘集菩薩學論第八見了。嘉祐三年四月進。披第九卷日稱三藏譯。法護三藏逝去了<span class='note-inline'>(云云)</span>。第十二云。慈氏解脫經說。譬若有人以喝吒迦汁一兩點千兩錢而作黃金。非彼多鐵能。金少汁而返成鐵。發菩提心。一切業障消滅亦爾。第九卷初有不動百字門。功能甚妙也。寫取了。又有根本真言。功能亦爾。有金剛輪陀羅尼等十二卷。西天智吉祥證梵義十八卷。智吉祥逝去。天吉祥證梵義廿五卷。嘉祐八年十不善業道經一卷。日稱三藏譯。看了。馬鳴菩薩集也。七時法了。經五。崇福院主妙因大師賜紫尼法貴送齋。請於大相國寺佛牙院修齋。二人侍者同來。使行者與三十文了。</p>
十七日<span class='note-inline'>(庚申)</span><p style="margin-left:2em">天晴。齋時典座送羹一坏。照大師自將來汁一坏。菜一坏。三藏來坐。議定新經。作奏狀可申由。西天梵義大師有喫茶請。與西天新來二人共喫了。六趣輪廻經一卷。馬鳴菩薩集事師法五十頌一卷。馬鳴菩薩集尼乾子問無我義經一卷。馬鳴菩薩集。日稱三藏譯。嘉祐八年進。河北定州僧重智與三藏行者來拜。唯識宗人也。借出諸法集要經十卷。日稱三藏譯。觀無畏尊者集。看第一卷了。治平元年進。譯眾如今時。七時法畢。經六。</p>
十八日<span class='note-inline'>(辛酉)</span><p style="margin-left:2em">天翳。三藏來坐。乞新經　奏狀案了。齋時三藏送乳羹四坏。迦<span class='note-inline'>(【考】迦恐加字)</span>通事料珍菜四坏一人料。照大師送菜一坏。大卿從廨院還來。以典座可道問訊。即與使共參入。有茶湯。被悅祈雨感應由。在　內中間萬事辛苦如何者。　奏狀以照大師清書。以通事送御藥許了。五臺山副僧正來坐。文狀云。五臺山十寺副僧正兼真容院供養主同勾當僧正司公事覺惠大師承鏑參如例。集要經第十看了。治平四年進。披如來不思議祕密大乘經第一卷。廿卷本也。惟淨三藏譯。法護三藏共譯。第一了。景祐元年四月進。客省宣戒來。樞密院牒。使臣船等可送天台由聖旨也。七時法畢。經七。</p>
十九日<span class='note-inline'>(壬戌)</span><p style="margin-left:2em">天晴。如來不思議祕密大乘經第十云。迦梨迦龍王於佛前說偈云。我等今日於佛前增益威光得善利。我昔供養拘留孫及迦諾迦大聖主迦葉最上人中勝。乃至今供釋迦仙。案之俱梨迦龍王也。十一云。或見菩薩處虛空中。或見菩薩於虛空中踞師子座。或見菩薩菩提樹下安處法座成證菩提<span class='note-inline'>(云云)</span>。金剛手長子名金剛軍。次子名好臂。共得無生法忍。廿卷見了。譯人中有講天台教文章慈雲大師賜紫沙門臣清滿。照大師送茶令喫之。相國寺受法座主來。與絹一疋。香一裹。真言覆審了。祕密大乘經為真言大節經也。金剛手祕密主本緣始末委細說之。曠野住處中移東方淨土莊嚴。七日請佛供養。得授記之。擲手中金剛杵。於虛空中戲哢作法不思議也。長子金剛軍同供養佛。次子玅臂同伸供養。以後年秦<span class='note-inline'>(【考】秦恐奏字)</span>皇帝書寫了。送日本之。酉時雷電頻發。大雨下。中心為悅。七時法了。經八一。</p>
廿日<span class='note-inline'>(癸亥)</span><p style="margin-left:2em">天晴。齋時三藏送珍羹菜五種。拜見新譯佛說一切佛攝相應大教王經聖觀自在念誦儀軌一卷。法賢譯。同詔譯法天施護等。文云。境內亢旱。當於彼處擇地盡作龍池。即於池前心念龍名。以白芥子及鹽作護摩。即降大雨。一境豐稔<span class='note-inline'>(云云)</span>。今有所思。此度以白芥子護摩叶此文。次見普賢曼陀羅經一卷。施護譯。以金剛界成身會。有印真言要事等多多也。次見玅臂菩薩所問經四卷。法天譯。蘇婆呼童子經同本異譯歟。文云。調伏諸龍須四方爐<span class='note-inline'>(云云)</span>。今用法花增益黃色淨衣感雨。叶此文意。帝釋所問經一卷。嗟韈曩法天子受三歸。獲免惡道經一卷。息淨因緣經一卷。淨意憂婆塞經一卷。初分說經二卷。<span class='note-inline'>(上下)</span>說三迦葉身子目連得道也。毘婆尸佛二卷<span class='note-inline'>(上下)</span>見了。皆法天施護天息等譯也。護國尊者所問經四卷見了。無量壽莊嚴經三卷。雙觀經同本異譯也。如幻三摩地無量印法門經三卷見了。觀音勢至本緣授記說之。慈氏院老和尚請來佛手骨長三寸。大方一寸佛牙一。各入七寶筥。重重裹之。諸人當頂。各伏地拜。萬歲院惠道和尚來。二人僧老俗同來。令喫茶了。看法華壇禮拜了。佛牙請求<span class='note-inline'>(【考】求或來字)</span>老僧九十歲。名善詣。申時三藏與吳樞密使共來。使云。來日請齋。小師二人通事同來者。與百文了。七時法了。經二三。</p>
廿一日<span class='note-inline'>(甲子)</span><p style="margin-left:2em">天晴。午後雨下。辰一點借三藏馬行向西府第三座吳樞密家。諫議上卿家中議<span class='note-inline'>(【考】儀)</span>式最以廣大。侍人多多。先召入住所小僧通事如常問本國作法了。次以紙筆問悟示開入。一一書答。問三觀四教五時。一一答了。次問法華大指。答了。其次書南岳安樂行文。三箇寫與了。次齋四人同喫。盡善窮美。與小僧錢一貫了。錢餘人五百文。通事同前。午時還著傳法院。雨下。有感。女房以水精一貫取小僧念珠了。沈香念佛時懷中有香。今以替取之。不能固辭。女房達始自上各志與赤裙二腰單衫四箇了。最可哀。三藏馬人與百文了。同去又一人與五十文了。三藏送茶喫了。八種長養經一卷見了。八齋戒也。除蓋障菩薩所問經下十卷且見了。參向三藏房喫茶。七時法了。經四。終日終夜雨下。</p>
廿二日<span class='note-inline'>(乙丑)</span><p style="margin-left:2em">雨下。諸僧群集。有新經交讚<span class='note-inline'>(【考】交雲閣兩本作文恐可也)</span>齋時典座送汁一坏。見輔教編三帖。傳法正宗記十二卷了。杭州靈隱寺東山契嵩<span class='note-inline'>(【考】嵩原本作高)</span>和尚作法藏二十七人傳。菩提達磨門人集也。達磨來朝年紀相違。在第五奧別紙抄取了。文慧大師送茶三坏。次送調備菜七種。副僧文鑒大師來坐點茶了。司家三人來乞新經文字　奏了。下司家乞錢。與一貫了。七時行法了。經五。今日終日大雨。副僧錄云。雨<span class='corr'>已</span>多々。為麥不吉。可祈止雨者。祈之。入夜止了。</p>
廿三日<span class='note-inline'>(丙寅)</span><p style="margin-left:2em">天晴。來日齋使來催。可參來由示了。披最上根本大樂金剛不空三昧大教王經七卷本。法實譯。第一云。若欲雨者當往龍潭中持誦。若欲止雨者當用蔞花於水中護摩。賜顯聖寺新經聖旨到來。如右。</p>
<p class="pre">　　傳法院<br/>　　據日本國延曆寺阿闍梨大雲寺主傳燈大法師位賜紫成<br/>　　尋狀。伏覩聖朝新譯經五百餘卷未傳日本。昨雍熙元年<br/>　　日本僧奝然來朝。蒙　大宗皇帝　賜號法濟大師三年還<br/>　　歸。賜大藏經一藏及新譯經二百八十六卷。見在日本法<br/>　　成寺藏內。成尋今來欲乞賜上件新譯經。所冀流通。祝<br/>　　延　聖壽。況成尋曾去顯聖寺揀點收贖。官中不許外<br/>　　國收贖。是致有此陳黷<span class='note-inline'>(【考】陳黷或揀點)</span>伏乞據狀敷奏。本院遂<br/>　　具進呈。奉　聖旨。今顯聖寺印新經賜與成尋。本院支<br/>　　錢。<span class='note-inline'>(【考】支雲本作與)</span><br/>　　　右請　顯聖寺印經院。依　聖旨指揮。仍先供報合<br/>　　　<span class='note-inline'>(【考】合諸本作令今據原本)</span>使錢數　熙寧六年三月　日<br/>　　入內內侍省東頭供奉官勾當　御藥院傳法院李。<span class='note-inline'>(押)</span><br/>　　送天台使臣左斑殿直劉政參謁文狀來。　樞密院差使<br/>　　臣文字如右。三藏來坐。沙汰談話點茶了。<br/>　　傳法院申<span class='note-inline'>(【考】申諸本作中)</span>據　日本國延曆寺阿闍梨大雲寺主傳<br/>　　燈大法師位賜紫成尋狀。　花水<span class='corr'>已</span>來。將歸天台景德國<br/>　　清寺。是智者流教之地。三賢垂跡之處。松林鬱茂。十里<br/>　　扶疎。琪木璀璨。五嶺抱寺。雙澗合流。四面標奇。智者<br/>　　真容安坐禪床。普明錫泉。潺灑殿艮。成尋為安下<span class='note-inline'>(【考】下下諸本有<br/>　　之字今據原本)</span>處。修行佛道。但山中有智者十二所道場大師。<br/>　　或見普賢。或遇神僧。降伏天魔。感得寶蓋。成尋於此<br/>　　等道場。一夏九旬。或七七日。修法花法。行普賢懺。專祝<br/>　　聖壽。且遂本懷。花頂。石橋。銀地。白沙。有道場。有住僧。<br/>　　他處處中。或無住人。或無堂舍。私結草庵。可修祕法。<br/>　　小師二人。行者二人。為助成人。台州賜紫纏共營佛事。<br/>　　經兩年後。重遊五臺。每五頂峰各三七日。結壇修行。伏<br/>　　乞據狀敷奏。本院遂具進呈。奉　聖旨送樞密院。<br/>　　　右奉　聖旨依所乞差殿直劉政。乘船伴送至天<br/>　　　台今劄付劉政准此。<span class='note-inline'>(【考】准原本及諸本作唯。但雲本改准。今從之。此字下文廿六日條作比恐可也)</span><br/>　　熙寧六年三月十七日<span class='note-inline'>(押　押　押　押)</span></p>
<p style="margin-left:2em">廿七日　朝辭。廿八日可乘船由約了。船宛文依文字多不書之。楊州船也。好船<span class='note-inline'>(云云)</span>。顯聖寺文字司家雇通事送了。尉氏縣<span class='note-inline'>(南去城九十里云云)</span>興國寺孟禪院主寶乘和尚與照大師來坐。賜紫人也。照大師云。常念法花經。孔雀瑜伽教。十大明王真言人也<span class='note-inline'>(云云)</span>。禮拜法花壇。即買芍藥花十二枚。供養壇上。花并葉似牡丹色赤。大樂金剛經七卷看了。要樞經<span class='note-inline'>(【考】經諸本缺今據原本)</span>也。慈濟大師來坐。筆言賜師號　聖旨被下中書了。　御藥奉。次<span class='note-inline'>(【考】次恐以字)</span>司家一人來告此由。照大師來請。即行向。告今遠去天台。為每日瞻禮。欲圖闍梨形。即以畫師令圖。雖鳴<span class='note-inline'>(【考】鳴字諸本作為)</span>嘲被寫<span class='corr'>已</span>了。大唐作法。圖自形像懸自房。況師影像皆圖持之。司家三人來。乞新經文字并師號文字沙汰之間。往還深泥。辛苦殊甚。可與錢者。答云。至于新經文字者一貫先了。至于師號者非所申乞。只　朝恩所致。何與錢乎。然而切切乞之。與一千五百文了。通事從印經院還來云。從來日以好紙可摺者。七時法了。經六七。丑時記之。</p>
廿四日<span class='note-inline'>(丁卯)</span><p style="margin-left:2em">雨下。顯聖寺文字送傳法院。　顯聖寺印經院准傳法院劄子據日本國<span class='note-inline'>(乃至私略)</span>合使錢數者。</p>
<p class="pre">　　右謹具如前。本院勘會。今來所要新譯經五百餘卷。切<br/>　　緣所管經板萬數浩澣。逐時印造。每一歲并新譯成經共<br/>　　五千四百二十五卷。竝係一依自來舊印經院條式內數<br/>　　目出賣<span class='note-inline'>(【考】賣或賚字。諸本俱作賣。今假從之。下同)</span>今來本院近准熙寧四年八月<br/>　　十日中書剳子撥賜。到上件經板赴院管勾後。雖依舊<br/>　　來卷數出賣。即不見得是何經文係　聖朝新譯。致目<br/>　　下未敢印造。謹具狀申　傳法院。伏特賜　指揮降下。<br/>　　逐部經名題目。下院貴憑點撿。印造有枉費官錢。謹錄<br/>　　狀上。牒件狀如前。謹牒。<br/>　　　熙寧六年三月　日提軺管勾印經院事智悟大師賜紫<br/>　　　懷謹<br/>　　傳法院返牒　當院每年所譯祝　聖壽新經。竝降傳<br/>　　宣剳子。下印經院開板。今來日本國僧乞賜　雍熙元<br/>　　年後來新經五百餘卷。緣貴院目。見得逐部經名題目。<br/>　　更不須再來會問。幸早與印造了。當請先供報合使<br/>　　錢數。為日本國僧日近　朝辭。守要上件經起<span class='note-inline'>(【考】起或赴字。起赴<br/>　　屢相濫)</span>發。免致怪問往覆拖延住滯。成尋注送顯聖寺　天<br/>　　聖錄。下冊內　二百八十六卷。自佛母出生三法藏經<br/>　　至中天陀羅尼經九十三卷。自大乘律至沙彌十戒經<br/>　　二十九卷。　西方賢聖集傳一百九卷。自白衣金幢緣起<br/>　　經至海惠所問經合五百卅卷。未入錄。并天聖五年以<br/>　　後。治平四年以前印板經。<br/>　　辰一點以馬四疋向相國寺佛牙院。為謁花藏大師。前<br/>　　立行向。出去間不謁。妙因大師。廣大供養。不可記盡。<br/>　　備珍膳供一百餘人。老僧小師二人各錢一貫。有一尼<br/>　　加供各二百文。一尼與襪一足。手巾一合。諸僧皆與。午<br/>　　前真言供養佛牙。午後講。五人竝坐高座。次第說經。各<br/>　　讀一卷文字。全異日本作法。及廻向程。道俗道士女各<br/>　　誦頌。或加雅樂。次第與手巾并腹帶。貴大師<span class='note-inline'>(【考】法貴尼)</span>高德<br/>　　人也。未時還院間雨止了。司家書與師號中書案文<br/>　　面。<br/>　　奉　聖旨日本國延曆寺阿闍梨大雲寺主傳燈大法師<br/>　　位賜紫成尋今取旨賜師號。　右欲具狀申　中書。<br/>　　熙寧六年三月　日</p>
<p style="margin-left:2em">佛牙院四重寶閣。七重莊嚴。內外甚妙。四面廊皆有僧房。當寶閣前。隔左右廊。如禮堂有大殿。母屋有僧房。文辨和尚<span class='note-inline'>(大乘師也)</span>住此僧房日別點菜。依祈雨後苑親也。花藏大師。慈照大師來謁。惠淨和尚同謁禮拜。道俗男女來禮不知數。客僧齋座北庇敷列。大卿少卿東座西面座。南大卿。北少卿。南邊北面二座一座。以西為上。三藏。次成尋。次他院院主三人不知名。合五人。二座以東為上。俗四人。通事列末。北邊南面二座一座。以西為上。廣梵大師。次中天二人。大天國二人。二座以東為上。他寺老和尚八十餘歲<span class='note-inline'>(云云)</span>。次聖秀。次長命。以上佛面東也。佛面西。壇越妙因大師賜紫尼法貴。東面一人。次北面一人。他寺院主賜紫尼不知名。講經論尼。次衡慶院主講經賜紫尼人惠。南面一人也。妙國大師之弟子也。通事一人俗中得錢五百文。雖固辭置去了。為座席作法委記。七時法了。經八。</p>
廿五日<span class='note-inline'>(戊辰)</span><p style="margin-left:2em">天晴。齋時照大師送汁一坏。菜二坏。三藏小師相國寺紫衣僧德蒿來。欲同船去越州申告之。次三藏相具來禮拜三度。三藏告示可同去。二日船一隻。使臣通事同船狹歟。而可隨命由答畢。蒿大師又三度拜歸了。三藏取遣菜令喫人人畢。次文慧大師送菜四盞。人人喫了。通事云。印經院從他處。運渡新造印板。撰定取交印由。百卅問廊皆取積<span class='note-inline'>(云々)</span>。同<span class='note-inline'>(【考】同恐開字)</span>覺自性般若波羅多蜜經四卷見了。法護譯。行向南浴堂。沐浴了。與百文畢。買不空三藏碑二本。各百廿文。大證禪師碑百卅文。大達法師碑百五十文。律師從萬歲院來。志與四分律本疏六卷苽二果。與三藏共來<span class='note-inline'>(云云)</span>。在浴堂間還了。三藏後來示此旨。碑文三藏定直買與也。顯聖寺院主智悟大師來禮三度。答拜畢。印板目錄持來。注與要不要了。印了可及一月<span class='note-inline'>(云云)</span>。從三藏房點菜了。素意於天台五臺欲修佛道。而為參臺山入花洛間。去年廿日住此譯館。今年早歸天台思切。去年參臺。騎馬及六十日。老衰之身彌以疲極。待花水來以船欲歸。二月廿五日待得花水即以上表。依祈雨　御修法三月十日延引。十一日蒙歸天台　聖旨。船使臣具了。依新經事又以延日。中心辛苦。七時行法了。經一。</p>
廿六日<span class='note-inline'>(己巳)</span><p style="margin-left:2em">天晴。齋時三藏送菜二坏。大乘菩薩藏正法經卌卷拜見了。法護惟淨等譯。慶曆年中進。披佛母般若波羅密多圓集要義釋論四卷。三寶尊菩薩造。大域龍菩薩造本論。施護等譯。大中祥符四年五月進。本論一卷。合五卷見了。披見除蓋障菩薩所問經第一卷。法護惟淨等譯。天禧三年十一月進。三十卷也。東方大蓮華世界蓮華眼如來之大士也。所從來菩薩現廣大供養。寶樹等供養釋迦如來。除蓋障經三十卷見了。客省以通事告云。明日不可有　朝辭。經若遲出來。朝辭後久留住可無便者。書送樞密院送客省牒案文。</p>
<p class="pre">　　傳法院申　據日本國<span class='note-inline'>(乃至)</span>送樞密院。右奉　聖旨依<br/>　　所乞仍差小使臣一名。乘伴船送天台。　朝辭日令客<br/>　　省取旨支賜。今剳付客省。開牒台州及合屬去處施行<br/>　　准比。　熙寧六年三月十七日　押　押　押　押<br/>　　　前日客省官人持來。思失不書留。仍乞也。七時法了。<br/>　　經二三。</p>
廿七日<span class='note-inline'>(庚午)</span><p style="margin-left:2em">天晴。齋時三藏送菜二坏。<span class='note-inline'>(【考】坏原本略字今從諸本)</span>小師通事又各一坏。文慧大師來示云。來日出廨院歸天台日難相會。早速平安可歸來者。披佛說大悲空智金剛大教王儀軌第一。五卷本也。至和元年進。有五種念珠時用不同。最要事也。此軌云。如九鈷杵。而內中祈雨之時。道場眾中省賢闍梨修千手供養法。其作法全異。常徒所用九鈷杵。<span class='note-inline'>(【考】本軌俱生義品第二十云無名指節如九杵鈷。今西藏尼波羅諸國用九鈷鈴杵而我國其傳絕矣)</span>九鈷鈴。鈴中鑄付八大忿怒尊形。又廿四日相國寺佛牙供養闍梨作法如後苑。奇思之間見九鈷文。大略新譯說耳。念誦之間。無間斷振鈴以杵輪轉。或當額上下異常。相國寺蒿大師與越州新司理參軍胡傳共來點菜了禮拜三反。次禮法花壇。文慧大師作與寫真讚。相國寺圓則座主來拜。照大師行者畫工與上絹一疋了。一切如來名號經一卷。息除中天經一卷。心印經一卷。除賊難經一卷。施一切無畏經一卷看了。客省宣戒來。新經難早出來。　朝辭四月十六日可宣者。令出見文字二枚。一紙先例勘文。太平興國年中。日本奝然來朝。賜號法濟大師。咸平二年寂照來朝。賜號圓通大師等文也。一枚可有賜物。阿闍梨全羅紫衣一鋪。絹十疋。錢卅貫。大師號。小師二人各紫衣一鋪。絹十疋。錢十貫。<span class='note-inline'>(【考】大師以下十八字諸本缺今據原本補之)</span>通事錢十貫也。點菜還了。衣冠官人一人出來。告師號欲得錢<span class='note-inline'>(云云)</span>。非　聖旨使。因之不相會。於三藏許喫菜歸了。後三藏來告。賜善慧大師號<span class='note-inline'>(云云)</span>。小師二人紫衣　聖旨下了云。七時法了。經四。無能勝幡莊嚴經一卷。最上燈明如來經四卷。觀自在母經一卷。聖曜母經一卷。如意陀羅尼經一卷看了。譯人年號注別紙了。以後看經皆注別紙。</p>
廿八日<span class='note-inline'>(辛未)</span><p style="margin-left:2em">天晴。卯二點　御藥來。今日新譯父子合集經三四卷。潤文右諫議參知政事馮京來。有僧俗齋。　御藥筆言示及。闍梨祈求有感應。不得還去天台。在京可勤仕　皇帝祈。若住處狹少。作道場无便。賜廣大寺可令住也。飲食不快者。又於他寺可任意。去國清寺不許也者。是　聖旨趣耳。答奏云。天台智者於十二所道場或見普賢。或感神僧。成尋雖頑愚追祖師之遺風。於天台勝地試欲扣聖應。經兩年後。參五臺一年修行。後至住京洛可隨左右。蒙聖恩不可思議。設雖遠處可祈禱　聖壽。賜師號由知不知何。答云。雖聞此旨未見文字。　御藥云。號善慧大師。朝辭之日可有文字者。大卿小卿三藏文監大師等同坐聞之。諫議來即立見參畢。宣賜菜酒使臣李供奉令持菜菓來。御藥云。列譯經證義座。看譯經并可喫食由者。隨使來出譯庭。先大卿取梵文一紙談了。次筆受智寶取梵文一句。讀之。梵才三藏唱漢<span class='note-inline'>(【考】漢諸本作謹)</span>語筆受書了。次<span class='note-inline'>(【考】次諸本作決)</span>讀梵文一句如前。如此一紙譯了。詔同譯少卿讀漢語了。前後燒香薰香有手水散。下座證義一人發願廻向。唱寶號奉祈皇帝。次著食坐。諫議與大卿一所。御藥與李供奉一所。少鄉。三藏。成尋三人南面中座。西八人東面座。東七人西面座。食了間。曳內菓子四種菜二枚。食了。諫議有請。與通事參向喫。問祈雨感應檀作法。一一答了。歸天台事問答了。退出了。御藥又退出。新經四月廿日比可出來者。御藥大卿等同來入房。見法花壇了。次張供奉與廣梵大師俱來。次　皇帝被摺十二時歌。使臣張供奉來。前日付小師五人被獻　日本　皇帝經綿使臣也。出會喫菜了。通事可渡。　日本旨示達使臣了。三藏來坐。依官使不審。余誌公和尚歌使由了。<span class='note-inline'>(【考】使或示字歟)</span>張供奉早可　朝辭由示之。因之通事遣客省了。御藥告示。朝辭之後經廿日一月更無妨。早可朝辭者。以此旨告客省也。七時法了。經五。</p>
廿九日<span class='note-inline'>(壬申)</span><p style="margin-left:2em">天晴。齋時照大師送汁一坏。菜一坏。三藏送菜一坏。以通事客省四月廿日可朝辭由也。即書文字案以三藏紙令書。照大師以通事送了。萬歲院律師并惠通和尚來。律師付小師一人今同船於杭州可買律文字人<span class='note-inline'>(云云)</span>。一人承引了。又一人不可有由示了。志與含注本疏。感悅由示了。七時法了。經六。</p>
<p style="margin-left:2em">朝辭案文</p>
<p style="margin-left:2em">日本國具位ム等　右<span class='note-inline'>(ム)</span>等欲乞於四月初二日朝辭赴台州國清寺。謹具狀申。客省乞賜指揮。謹錄狀上。牒件狀如前。謹牒。年月日日本<span class='note-inline'>(ム)</span>等牒。</p>
卅日<span class='note-inline'>(癸酉)</span><p style="margin-left:2em">天翳。齋時三藏送好菜一坏。廿七八九三ケ日間。新譯經卅七卷看了。目錄在別紙。御藥來參向。數尅談話。點菜三度。小卿三藏御藥好菜也。老道士一人來坐。數尅話了。西天惠遠。惠寂。二人歸西天。　聖旨文字送樞密院判成了。大天國二人。同天節新經之次。可令朝見由大卿申奏文字與判了。同天節者　皇帝生日四月十日諸僧參內讀新經祈　聖壽<span class='note-inline'>(云云)</span>。大卿。少卿。三藏。梵義。筆受二人。合六人。參內<span class='note-inline'>(云云)</span>。西潘人八人參御藥許。一人著紫衫戴冠。七人皆戴帽。无冠頂上結緒。異唐人結額。或用紫衫。或著青衫。頸袖<span class='note-inline'>(【考】二字諸本缺)</span>皆赤錦。以之為通事。八人之外有下﨟十人多以色衣。又契丹人多來由。件人五六日間可　朝見由客省所告也。御藥還出。與小僧同送中門騎馬處了。終日翳无雨。子時小雨下。七時法了。經七八一。</p>
<p style="margin-left:2em">一廿九卅兩日廢務。官人皆於私宅遊戲作文。明日日蝕。　皇帝坐地上不可居床上。官人不參內廢務<span class='note-inline'>(云云)</span>。</p>
<p style="margin-left:3em">【奧書】一交了</p>
</div></div>
</div><!-- end of div[@id='body'] -->
</body></html>