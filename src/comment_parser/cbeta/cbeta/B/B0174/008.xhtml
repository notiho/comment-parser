<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>參天台五台山記</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<div class='other'><a id='mulu27' />
<p class='juan'>參天台五臺山記第八</p>
<div class='div-other'><a id='mulu28' /><p><span class='note-inline'>(【考】熙寧)</span></p>
六年<span class='note-inline'>(癸丑)</span><p style="margin-left:2em">四月一日雨下。今日日蝕卯時<span class='note-inline'>(云云)</span>。為不令晴現祈雨。從寅時雨下。巳時雨止。中心感喜。齋時三藏送羹四坏。菜一坏。午時　御藥桑王御帶同來。以筆言問法門義。天台義。法華經。重重問答及二紙。兩人來坐。房中看法華壇。見畫師圖形像<span class='note-inline'>(【考】成尋壽像)</span>頻召教可書樣。召照大師見文惠大師述讚。一日預置照大師也。圓則座主來。志與顯聖寺印本法華儀軌一卷客省宣戒<span class='note-inline'>(【考】戒原本作惑)</span>來。與朝辭文。</p>
<p class="pre">　　客省　據日本國僧成尋等狀。欲乞於四月初二日<br/>　　朝辭赴台州國清寺。申乞指揮者。<br/>　　右剳送僧成尋。聖秀。長命。并通事陳詠等仰。於今月二<br/>　　日絕早趁赴　東華門祇侯朝辭。不得懷挾文字并<br/>　　將帶頭刃及不得唐突。仍具知委申。<br/>　　熙寧六年四月初一日<span class='note-inline'>(押)</span>　押出請文。<br/>　　日本國具位<span class='note-inline'>(ム)</span>等<br/>　　右<span class='note-inline'>(ム)</span>等今收領　客省　朝辭文狀一道。四月<span class='note-inline'>(【考】四月諸本缺)</span>二<br/>　　日絕早趁赴東華門祇侯　朝辭者。謹錄狀上。牒如前<br/>　　狀。謹牒。年月日　台ムムムム謹牒。</p>
<p style="margin-left:2em">客省令出異國人人參來　同天節進奉金銀七寶馬絹錦布等。文字數十枚。契丹西潘等文字也。各數百人來<span class='note-inline'>(云云)</span>。今日西潘人二十餘人參來　御藥許。多色黑。所著衫以錦或縫物。依言語異有通事。御藥承行件潘人事。各下賜錢。名目錄小作紙。從懷中取出。名體合點令曳進奉馬四疋。與御帶共見。各上品馬也。少卿。三藏。成尋三人共見之。七時了。經二。壽坐<span class='note-inline'>(【考】坐恐聖。下文四月六日條作壽聖。)</span>寺院主賜紫妙空大師法仁送初六日齋請。與行者五十文了。</p>
二日<span class='note-inline'>(乙亥)</span><p style="margin-left:2em">天翳。卯二點借馬四疋。參東華門。途中客省使三人來向。入三重門。從第四門廊東面有休息處曳幕立倚子裝束。備齋四前。以銀器盛珍菓美菜多以調備。待　御出間一時許休居。莊嚴車數百出入其中。以黃金裝束車入。</p>
<p style="margin-left:2em">皇帝妹入內<span class='note-inline'>(云云)</span>。黃金洗手并金蹈床。七寶具足。在御車前後。婇女車七八兩相列。辰三點依催入門南庭數百人竝立。殆及千人歟。有　御出。著白衫用常冠有銀蹈床。於崇政殿南面坐。延和殿北殿也。官人各拜謝了。申慶賀由。各一人出拜謝。三面立兵士拜謝了。依催僧少進向　御竝<span class='note-inline'>(【考】竝雲閣兩本云恐坐字。今案竝上脫前字。)</span>立。如前三度呼萬歲退歸之處。有小師二人賜紫衣　宣旨。即於御前著三件。又出進　御前兩人呼萬歲。此間成尋頗東退立。以御藥為勅使有兩年後必可參來　宣旨。可參由　奏了。於御前賜絹三十疋錢等。至ム錢者絹上置三貫許。即退出安下處。有舍人一人為齋伴喫了。歸本院了。祇侯庫庫子三人。車入絹三十疋。錢六十貫來。成尋絹十疋。錢三十貫。聖秀。長命。各絹十疋。錢十貫。通事陳詠錢十貫也。與庫子錢九百文。三人各三百文。三僧各三也。通事與百文了。御藥御帶兩人來入成尋房。使臣通事可　奏下別船由注狀令覽了。御藥入懷中參　內了。相國寺廣照大師來拜三反。答拜了。照大師告。御帶官名。作坊使文州刺史王中正。舊日曾任御藥院。七時法了。經三。</p>
三日<span class='note-inline'>(丙子)</span><p style="margin-left:2em">天晴。三藏來坐。㭟來將點。少卿之小師池等僧將來令拜了。不知名。通事與聖秀行向顯聖寺買來天台教九十餘卷。圓則座主借法花次第了。圖曼陀羅同未返。曼陀羅未了<span class='note-inline'>(云云)</span>。以通事問印經了不。院主告云。印了。今染紙間也。十四五日可出來者。七時法㭟。經四。四日<span class='note-inline'>(丁丑)</span>天晴。午時中書賜師號文字來。先表裹黃紙。長一尺五寸。廣六寸。單定題云。中書門下牒成尋。禮部侍郎平章事王<span class='note-inline'>(押有三所)</span>印封。</p>
<p class="pre">　　中書門下牒<span class='note-inline'>(行闕)</span><br/>　　日本國延曆寺阿闍梨大雲寺主傳燈大法師位賜紫成尋<br/>　　牒奉<br/>　　勅宣特賜號善惠大師。牒至准<br/>　　勅。故牒。<br/>　　　　熙寧六年三月　日　牒<br/>　　禮部侍郎參知政事王<span class='note-inline'>(在名)</span><br/>　　右諫議大夫參知事馮<span class='note-inline'>(在判)</span>京<br/>　　禮部侍郎平章事王<span class='note-inline'>(在判)</span>安石<span class='note-inline'>(王將軍也)</span>印多多也。與使官<br/>　　人二人與二貫五百文了。<br/>　　通事陳詠剃頭文中書門下牒　尚書祠部<br/>　　中書門下奏據傳法院<span class='note-inline'>(乃至)</span>敷奏本院。遂具<br/>　　奏聞奉<br/>　　聖旨送中書<br/>　　牒奉　勅。陳詠依所乞宜令尚書祠部特與剃度。依<br/>　　例出給文牒。仍法號悟本及闕牒<span class='note-inline'>(【考】闕上文作開)</span>傳法院牒上<br/>　　准勅故牒。<br/>　　　　熙寧六年三月　日　　牒<br/>　　禮部侍郎參知政事王<span class='note-inline'>(押)</span><br/>　　右諫議大夫參知政事馮<span class='note-inline'>(押)</span><br/>　　禮部侍郎平章事王<span class='note-inline'>(押)</span><br/>　　御藥來看。小卿并三藏同看感喜。三藏告示燒香可<br/>　　祈　皇帝。即庭中立机置上書。別机安燒香。先禮三方<br/>　　堂。各二反。次呼萬歲祈之。長命戒牒乞來。<br/>　　尚書祠部　牒<br/>　　准　銀臺司送下開封府奏。<br/>　　同天節開壇度到僧尼沙彌數人內。一名日本國沙彌長命。<br/>　　牒具如前。其上件沙彌長命<span class='corr'>已</span>受戒訖。事<br/>　　須准<br/>　　勅出。給戒牒為僧者。故牒。<br/>　　　　　熙寧六年肆月　日書令史徐旦鄭<span class='note-inline'>(在判)</span>給。<br/>　　尚書侍部郎中充集賢校理同判大常兼禮儀事兼同判<br/>　　王<span class='note-inline'>(安國)</span><br/>　　右諫議大夫知制誥同知道進銀臺司兼門下封駮事集賢<br/>　　院兼尚書禮部兼同判王<span class='note-inline'>(益柔)</span><br/>　　　　　　　　　　　　　　　　　　<span class='corr'>已</span>上從尚書省請來案文<br/>　　從戒壇請來云六念案如右<br/>　　皇帝　同天節勅東京右街大平興國寺資聖<br/>　　　　　萬善戒壇院開壇度僧受戒所</p>
<p style="margin-left:2em">六念第七引長命。同引宗道德濟。</p>

<ul class="no-marker">
<li><p style="margin-left:2em">第一念。須知日月大小黑白。<span class="note-inline">(從月一日至十五日云白月。從十六日至末云臘月。)</span></p>
</li>

<li><p style="margin-left:2em">第二念。須知食處有四。<span class="note-inline">(或云常乞食。或云僧常食。或云自己食。或云壇越食。)</span></p>
</li>

<li><p style="margin-left:2em">第三念。須知受戒年月。熙寧六年癸巳歲。<span class="note-inline">(三月甲辰朔一日。甲辰寅時分受具足戒。)</span></p>
</li>

<li><p style="margin-left:2em">第四念。須知三衣鉢具闕。<span class="note-inline">(三衣具即云受持。不具即云闕受戒。)</span>長衣<span class="note-inline">(<span class="corr">已</span>說淨。未說淨。)</span></p>
</li>

<li><p style="margin-left:2em">第五念。不別眾有七緣。<span class="note-inline">(病時。作食。施衣。道行。乘船。大眾集。沙門施食時得別眾食。)</span></p>
</li>

<li><p style="margin-left:2em">第六念。無病依眾行道<span class="note-inline">(有病當念隨病醫療。無病者隨眾行道。)</span></p>
</li>
</ul><p style="margin-left:2em">凡喫食時。先作五觀法。思念。此食難得資身濟道。</p>

<ul class="no-marker">
<li><p style="margin-left:2em">一計工多少。量彼來處。</p>
</li>

<li><p style="margin-left:2em">二忖<span class="corr">己</span><span class="corr">德</span>行。全缺應供。</p>
</li>

<li><p style="margin-left:2em">三防心離過貪等為宗。</p>
</li>

<li><p style="margin-left:2em">四正是良藥為療形苦。</p>
</li>

<li><p style="margin-left:2em">五為修道業方受此食。</p>
</li>
</ul><p class="pre">　　知祠部秉律臨壇大德賜紫<span class='note-inline'>(惠炬)</span><br/>　　知六念秉律臨壇大德<span class='note-inline'>(善泗)</span><br/>　　威儀首秉律臨壇大德<span class='note-inline'>(惠順)</span><br/>　　發戒師秉律臨壇大德賜紫<span class='note-inline'>(惠及)</span><br/>　　授五戒師秉律臨壇大德<span class='note-inline'>(惠華)</span><br/>　　授十戒師秉律臨壇大德賜紫<span class='note-inline'>(法隆)</span><br/>　　　十戒和尚秉律臨壇大德<span class='note-inline'>(善琛)</span><br/>　　　　外引請律學臨壇大德<span class='note-inline'>(善樂)</span><br/>　　　　內引請律學臨壇大德<span class='note-inline'>(惠來)</span><br/>　　　第十座講律內外臨壇大德<span class='note-inline'>(惠鉅教授)</span><br/>　　　第九座講經律論內外臨壇大德賜紫<span class='note-inline'>(惠煥翔磨)</span><br/>　　　第八座講律論內外臨壇大德賜紫<span class='note-inline'>(惠深和尚)</span><br/>　　　第七座講經律論內外臨壇傳戒賜紫<span class='note-inline'>(令憙【考】憙諸本作惠)</span><br/>　　　第六座講經律論內外臨壇傳戒賜紫<span class='note-inline'>(惠淨)</span><br/>　　　第五座講經律論內外臨壇傳戒賜紫<span class='note-inline'>(文緋)</span><br/>　　　第四座講律經論內外臨壇傳戒海印大師<span class='note-inline'>(可隽【考】隽諸本作携)</span><br/>　　　第三座講經律論內外臨壇宣教大師<span class='note-inline'>(詮祕)</span><br/>　　　第二座講經律論內外臨壇傳戒慈照大師<span class='note-inline'>(惠嚴)</span><br/>　　　第一座宗主講經律內外臨壇傳戒普照大師<span class='note-inline'>(師詮)</span><br/>　　奉勅選補臨壇大德資聖萬善戒壇主講經律論內外臨壇<br/>　　賜紫<span class='note-inline'>(在判)</span></p>
<p style="margin-left:2em">筆受崇梵大師。照大師等看師號文狀感歡。令巡禮五臺之次。白地安下花洛譯館。不慮之外賜師號。且怖且悅。七時法了。經五。</p>
五日<span class='note-inline'>(戊寅)</span><p style="margin-left:2em">天晴。通事以錢十貫儲大齋。當院他院人多以群集。列著齋席。廣大功德也。傍座梵惠大師遠。廣智大師惠琢向成尋唱九地菩薩合掌。得第九地善惠名故也。通事明翔受戒奏狀令作三藏持來。即令寫照大師獻御藥案文。</p>
<p class="pre">　　具位<span class='note-inline'>(ム)</span>今為通事陳詠。近蒙　聖恩。降到祠部一道。許<br/>　　令剃頭。與成尋為弟子。今來欲候到明翔剃頭。特乞<br/>　　開壇受戒。與前來小師賴緣等五人同覔一船往歸日<br/>　　本。所貴前達不虛約。二年間却得廻信。伏乞　監使御<br/>　　藥大遺據狀敷奏。謹錄狀上。牒件狀如前謹牒。<br/>　　　　熙寧六年四月　日日本國<span class='note-inline'>(乃)</span>善惠大師賜紫</p>
<p style="margin-left:2em">午時王御帶來。志與國清寺如日和尚詩一冊了。供奉官與通事來付明翔受戒奏狀了。七時法了。經六。</p>
六日<span class='note-inline'>(己卯)</span><p style="margin-left:2em">天晴。辰時三藏共行壽聖院尼大師齋所。通事小師二人同去。路極遠三十里。北門外院也。尼一人造廣大伽藍。重重堂堂院院僧坊最多多也。請二百人僧儲齋每年一度齋<span class='note-inline'>(云云)</span>。曳錢上藹一貫。中下伍百文。三藏獻紫夏衫。成尋得綾汗衫。皆曳手布。有一小男三藏。<span class='note-inline'>(此有梵字名【】)</span>二人志與手布。五臺副僧正來坐。京中僧多以群集。華藏大師。慈照大師等。稱九地菩薩。依路次寄印經院買取千鉢文殊經一部十卷。寶要義論一部十卷。菩提離相論一卷。廣釋菩提心論一部四卷。圓集要義論四卷。祥符法寶錄廿一卷。正元錄二卷。與錢一貫五百文了。院主智悟大師點㭟藥。馬人與一百五十文。三藏房點㭟。七時法了。經七。<span class='note-inline'>(【考】園城寺藏千鉢經大治四年原寫康永三年寫本奧云奉進上文殊千鉢經一部十卷。右旨趣者成尋阿闍梨在宋之時新譯經教三百卷奏　宋帝送本朝之日別有消息遣龍雲坊先德方〔敬國師云慶祚阿遮梨〕云此千鉢經者大師〔智證〕令求給經也早可被收御經藏也云云其後回錄之間忽令粉失畢依之泉惠感得或人之本令書寫之奉施入大師御藏者也此經題名者申入圓滿院二品親王〔敬圓師云第廿二世尊悟法親王〕令書給也後見可悉之)</span></p>
<p style="margin-left:2em"><span class='note-inline'>(延文元年六月五日)</span>　　　　　　　　　　　　　　泉惠</p>
七日<span class='note-inline'>(庚辰)</span><p style="margin-left:2em">天晴。齊時三藏送菜二坏。照大師送羹一坏。典座送汁一坏。三藏來點㭟。圓則座主來返法華圖曼陀羅并法花曼陀羅及私記一帖。座主骨肉。前澤州司戶參軍李忠臣來拜。次法花壇左街講經首座福聖大乘戒壇主宣教大師智夾送齋。與使卅文了。請與三藏共可來者。戌時從三藏房有使。即參。有仙菓㭟飲。今日行南浴室沐浴了。與百文了。與五十文了。七時法了。經八。八日<span class='note-inline'>(辛巳)</span>天晴。依　同天節於　御前為讀新譯父子合集經三四五六七八等六卷。大卿小卿三藏梵義筆受二人。卯時參內中了。大卿小卿三藏三人各以銀廿兩造燒香筥。入乳香<span class='note-inline'>(薰陸名也)</span>十兩。獻　皇帝。至于成尋者。依朝辭了不參內。大天<span class='note-inline'>(【考】天原本作夫)</span>國二人依日稱三藏奏朝見。各賜紫衣絹廿疋。還來禮拜。答拜了。三藏來坐。筆告云。大乘戒壇院齋十日。可行向者。長命并天台行者買來籠子一荷可入新經料也。八百五十文者。繩通事買來百五十文<span class='note-inline'>(云云)</span>。齋時三藏送羹一坏。照大師送汁一坏。菜一坏。照大師取來點菜。七時法了。經一二。二四段。九日<span class='note-inline'>(壬午)</span>天晴。齋時三藏送菜三坏。三人料。聖秀并通事向印經院買來大教王經卅卷除蓋障所問經廿卷。與一貫二百文了者。印經十三日可持來者。前後一百二卷。日本未到新經為付小師五人送本國所買取也。天台行者以帶為質。借錢一貫了。圓則座主來拜。次嵩大師來傳使臣語。十四日可乘船由告示了。七時法了。經二。十日<span class='note-inline'>(癸未)</span>天晴。張行者以錢五貫四百文買紫紗三疋來。為充夏單衫袈<span class='corr'>裟</span>裙也。以四百五十文買皮鞋一足來。籠子鏁鍮一ケ百三十文<span class='note-inline'>(云云)</span>。從夜半付法寶錄歲次。抄出新經目錄。未時功畢。雍熙元年以後新經也。七時法了。經三。</p>
十一日<span class='note-inline'>(甲申)</span><p style="margin-left:2em">天晴。齋時照大師送汁一坏。菜一坏。畫師行者難固辭與錢一貫了。以通事遣印經院雨寶陀羅尼經一卷買了。祥符錄杇損四卷替送。有感々々。萬歲院講律惠道和尚送十四日齋請。使與卅文了。七時法了。經四。</p>
十二日<span class='note-inline'>(乙酉)</span><p style="margin-left:2em">天晴。他寺賜紫大師來拜。不知其名。為印經沙汰參向三藏房點茶。次三藏來坐。照大師自持來好茶點了。通事參　尚書省。乞祠部之處。書生官人乞一貫錢者。與錢五百文了。以通事錢為一貫與書生取來。祠部如右。</p>
<p class="pre">　　尚書祠部牒<br/>　　　准<br/>　　　勅節文中書門下奏。據傳法院狀。據明州通事客人<br/>　　　陳詠狀。昨於慶曆八年內。本州市舶給得公牒。往<br/>　　　日本興敗前後五廻。又蒙抗州運司公文。差送日本<br/>　　　國僧赴闕朝見。日夕常見日本闍梨精動佛事。欲<br/>　　　乞剃頭為僧。與日本闍梨為弟子。終身念佛報答<br/>　　　國恩。奉<br/>　　　勅陳詠依所乞。宜令尚書祠部特與剃度。<br/>　　　依例出給文牒。仍賜法名悟本。<br/>　　牒具如前。其上件賜名悟本事須准<br/>　　勅<span class='note-inline'>(【考】勅原本曖昧諸本缺。今假讀勅)</span>出給剃度文牒者。故牒。<br/>　　　　熙寧陸年肆月　日書令史鄭<span class='note-inline'>(押)</span><br/>　　牒尚書<span class='note-inline'>(如前長命戒牌)</span><br/>　　左諫議<span class='note-inline'>(同前)</span></p>
<p style="margin-left:2em">左街大相國寺東經藏戒律院僧惠穩來拜。兩三座主欲同船去者。答云。船狹不可有由了。入夜三藏送小瓶子。服藥<span class='corr'>已</span>了。七時行法。經五。</p>
十三日<span class='note-inline'>(丙戌)</span><p style="margin-left:2em">天晴。齋時照大師手自捧盤汁一坏。菜一坏持來。待新印經間。以船人運渡法門雜具等。三藏并諸大師頻來勞問。未時新經來與。兩箇各敷錦覆錦。八人擔來。<span class='note-inline'>(一ケ四人)</span>官人四人。行者二人。印經院職掌共來。其文狀云。顯聖寺印經院近准　傳法院印新經賜與日本國成尋。內除法苑珠林一百卷。日本國僧稱本國<span class='corr'>已</span>有。更不消印造。外買印造肆伯壹拾參卷冊。遂勒本院造經行人後延之計料到令使工料價子具狀。開坐申傳法院使蒙指揮依數支給。下院造作。今據經行後延之狀其上件經<span class='corr'>已</span>於今月十三日竝<span class='corr'>已</span>依數印造經裹具如後。杜字號至穀字號共參拾字號。計二百七十八卷。蓮花心輪廻文偈頌一部二十五卷。祕藏詮一部三十卷。逍遙詠一部一十一卷。緣識一部五卷。景德傳燈錄一部三十三卷。胎藏教三冊。　天竺字源七冊。天聖廣德錄三十卷。</p>
<p class="pre">　　右具如前。其上件<span class='corr'>已</span>造了。新經共四百十三卷冊本院<br/>　　<span class='corr'>已</span>隨狀差人將擎赴<br/>　　院送納去訖。謹具狀申<br/>　　傳法院。伏乞<br/>　　指揮。謹錄狀上。<br/>　　牒件狀如前　謹牒。<br/>　　　　熙寧六年四月十三日</p>
<p style="margin-left:2em">三藏來坐。共依字號計卷軸預納了。官人等祿錢一人三百文。次一人二百文。次四人各一百文。擔夫八人各五十文。各皆稱不足由。注文字示云。　大宗皇帝賜日本奝然一大藏經六千餘卷。使者人力更無錢祿。其日記<span class='note-inline'>(【考】記諸本作幾今據原本)</span>被召納了。今始分錢多小在人心。承諾還了。即聖秀通事騎馬向船。申時乘船了。擔兵士七人。雇夫一人。各二度往還運物。與實錢六十文。馬二疋省分六十文了。嵩大師籠子等來船。暫間經還了。使臣劉殿直前乘往了。今朝老典座道晃與絹疋了。儀鸞下部房裝束人與錢一貫了。伏地拜之。日者給仕李行者與五百文了。雖同去張者<span class='note-inline'>(【考】者上恐脫行字)</span>與二百文了。鞍一具預置照大師房了。參五臺時可用之。七時法了。經六。</p>
十四日<span class='note-inline'>(丁亥)</span><p style="margin-left:2em">天晴。卯一點向傳法院參少卿許拜辭。次參大師房。在廨院者<span class='note-inline'>(【考】者或看字)</span>等行者子。<span class='note-inline'>(【考】子諸本作了或。等或聞字)</span>次於三藏喫粥菜菓。次參梵義大師。崇梵大師。照大師。慈濟大師房拜辭了。辰一點出院向乾元福聖禪院諸律師齋所。三藏同去。巳一點到著。諸大師律師迎來拜謝。王大尉并若官一<span class='note-inline'>(【考】一諸本二)</span>人共來。三藏合四人於一所同喫。律師惠道和尚自二人者與錢二貫。午時與<span class='note-inline'>(【考】與諸本缺)</span>三藏還間參　御藥許。不在之間與侍者錢三十文。奉置辭別文字既了。三藏來船。照大師前來蹔休息。辭別既了。三藏書與云相別不勝銷黯。除<span class='note-inline'>(【考】除雲本改途)</span>中善為珍重。早得入京相見是所願也。互禮拜出去了。照大師置好茶還了。嵩大師與小大師共來點茶。行法了。經七。戌時行浴堂沐浴了。實與三十文了。</p>
十五日<span class='note-inline'>(戊子)</span><p style="margin-left:2em">天晴。未時嵩大師與小師等共來。使臣殿直取出酒令飲人人了。諸人各分散了。稱先例有由。出船料。梢工百文。水手二百文下給了。梢工作百文與了。未時出船。至申時至水門頭止船。數尅逗留。官人來入梢工搜撿。依秀才同船愁見之<span class='note-inline'>(云云)</span>。僧方官人不來。即出船。酉時至遙務近邊止船了。嵩大師與達磨六祖壇經一帖。可送日本由示了。七時法了。經八。</p>
十六日<span class='note-inline'>(己丑)</span><p style="margin-left:2em">天晴。見嵩大師所持梵才三藏真影。三藏自作偈。</p>
<p style="margin-left:3em">小師德嵩寫予真乞讚。以偈答之。</p>

<div class="lg regular" style="margin-left:0em;"><div class='lg-row'>爾命丹青。　繪予之相。　性本無生。　容焉可狀。</div>
<div class='lg-row'>或謂其真。　或稱為假。　真假兩端。　善何取捨。</div>
<div class='lg-row'>昭昭靈靈。　識者非精。　徒看毫末。　鷄過滄溟。</div>
</div><p style="margin-left:2em">今見真影實似詔同譯經三藏梵才大師。最以感歡。千鉢文殊經一見已了。極以為貴。使臣取出酒二盞進了。今日過一百九十里。到蓑邑縣止宿。七時法了。經第一。</p>
十七日<span class='note-inline'>(庚寅)</span><p style="margin-left:2em">天晴。卯時出船。千鉢文殊一見了。注出儀軌一卷。為參五臺山修行也。以一本送日本。未時到南京止船。通事錢十八貫。可出人尋求間<span class='note-inline'>(【考】間諸本作問今從原本)</span>也。通事得五貫水銀等<span class='note-inline'>(云云)</span>。即及戌一點出船了。子時至迎應亭止宿。一百六十里今日過了。七時法了。經二。</p>
十八日<span class='note-inline'>(辛卯)</span><p style="margin-left:2em">天晴。卯時出船。酉時過二<span class='note-inline'>(【考】二諸本作一)</span>百里至宿州其宅鎮宿止船了。七時法了。經三。今嵩大師清書送日本新經目錄了。最妙也。杏多多買來。似梅形。</p>
十九日<span class='note-inline'>(壬辰)</span><p style="margin-left:2em">天晴。卯時出船。辰時至宿州。止船逗留。水手喫飯。梢工賣買<span class='note-inline'>(云云)</span>。成尋真影入目錄送日本。傳法院文惠大師作讚加寫。</p>
<p style="margin-left:2em">日本國善惠大師寫真讚。<p class="byline">譯義文惠大師智普述。</p></p>
<p style="margin-left:2em" class="lg-abnormal"><div class='lg-row'>稟粹日天。為釋之賢。分燈智者。接踵奝然。<span class='note-inline'>(皇帝饗應不異奝然。故云)</span>觀國之光。蒙帝之澤。聿遘良工。遽傳高格。慈相克肖。乾城妄瞻。滄海萬里。秋空一蟾。遐寄歸舸。眾仰无厭。</div>
</p><p style="margin-left:2em">熙寧癸丑孟夏五日譯館西齋書</p>
<p style="margin-left:2em">師勸[一/山]<span class='note-inline'>(（【考】[一/山]字不明。或[一/山]出）或屮（艸）字。諸本作山。但雲本勤山改勒出。今據原本之字形)</span>此讚寓之卿中。</p>
<p style="margin-left:2em">以照大師令書也。今聊目錄記<span class='note-inline'>(【考】記諸本作北。而雲本目錄北三字改自錄此。或可。)</span>由緒云。年餘六旬。旦暮難期。滄海波萬里。去留無定。故圖真影。送一室人。若聞往生極樂之日。披此真影。念彌陀號。廻向西方矣。記此由間。落淚難抑。今日過二百卌里。至宿州障縣宿。七時法了。經四。</p>
廿日<span class='note-inline'>(癸巳)</span><p style="margin-left:2em">天晴。卯三點出船。過一百六十里。申時至臨淮縣逗留。梢工等賣買<span class='note-inline'>(云云)</span>。過六十里酉時到著泗州府岸。七時法了。經五。<span class='note-inline'>(【考】廿日以下五十字諸本缺。今據原本補之)</span></p>
廿一日<span class='note-inline'>(甲午)</span><p style="margin-left:2em">天翳雨不下。以通事奉都督府。即以侍人被問訊。依風不宜今日不出船。七時法了。經六。</p>
廿二日<span class='note-inline'>(乙未)</span><p style="margin-left:2em">天晴。辰一點出船。入淮河了。見浮船大橋。皆如前不記。得順風上帆。遇九十里至鴻澤。申時入小河楚州內。即曳船過六十里至淮陰縣。丑時止船宿。七時法了。經七。</p>
廿三日<span class='note-inline'>(丙申)</span><p style="margin-left:2em">天晴。辰一點出船。申時過六十里著楚州府。申三點開閘頭。出船數百隻間。及于酉一點入船南門邊著船宿了。使臣本宅在此州仍逗留。七時法了。經八。</p>
廿四日<span class='note-inline'>(丁酉)</span><p style="margin-left:2em">天晴。依船修理今日逗留。徒然在南門內。午時金山寺僧二人來乞通惠大師<span class='note-inline'>(【考】贊寧)</span>冷衫料者。而依無錢不與之。七時法了。經一。今日沐浴了。於船內所沸也。</p>
廿五日<span class='note-inline'>(戊戌)</span><p style="margin-left:2em">天晴。使臣殿直來書與云。去問來<span class='note-inline'>(【考】問雲本改間)</span>為發運司指揮。須管每一閘要船一百隻<span class='corr'>已</span>上到一次開。如三日內。不及一百艘。第三日開。不得足失水利今。日巳<span class='note-inline'>(【考】巳諸本作也)</span>是第三日。近脫必開閘出閘便<span class='note-inline'>(【考】便諸本作使)</span>行者。終日雖行開閘不開過日了。最以為難。七時法了。經二。以張行者昨今終日令縫七條袈<span class='corr'>裟</span>。</p>
廿六日<span class='note-inline'>(己亥)</span><p style="margin-left:2em">天晴。辰一點開閘頭出船。梢工依請取修理船板等至午時逗留。午一點曳綱手出船。離楚州新店上船行間。來向船有杭州監軍資庫韓守承<span class='note-inline'>(【考】守字傍原本有寺字)</span><span class='note-inline'>(諸本作寺)</span>住船來相看。同朱判官是他親情將茶謁來。船上點并志與扇。<span class='note-inline'>(【考】一諸本作二)</span>十合。乳香一貼。此人會天台教。重重問答法門。離州三十五里至平河橋宿。七時法了。經三。</p>
廿七日<span class='note-inline'>(庚子)</span><p style="margin-left:2em">天晴。卯時出船。午時至寶應縣逗留。同二點出船。過六十里。酉時至界首止船宿。楚揚二州界也。七時法了。經四。今日過楚州謝揚湖了。五湖之一也。廣大也。堀川西眇眇也。</p>
廿八日<span class='note-inline'>(辛丑)</span><p style="margin-left:2em">天晴。卯一點出船。未時過六十里至揚州高郵縣止船。梢工賣買止宿了。七時法了。經五。</p>
廿九日<span class='note-inline'>(壬寅)</span><p style="margin-left:2em">天晴。卯時出船。酉時雨下。過六十里至邵伯鎮止船宿。七時法了。經六。</p>
</div>
<div class='div-other'><a id='mulu29' />五月一日<span class='note-inline'>(癸卯)</span><p style="margin-left:2em">雨下終日。先入京上船間在閘頭內侍船入了。脫頭入了。開第三閘而入。夜間不出船止宿。七時法了。經七。</p>
二日<span class='note-inline'>(甲辰)</span><p style="margin-left:2em">雨下。卯時出船。午時到著揚州府。三十六里也。為乞船逗留。申時知府給事中送白米三斗。酒四瓶麵粉二斤。終日徒然過了。七時了。經八。</p>
三日<span class='note-inline'>(乙巳)</span><p style="margin-left:2em">天晴。新經百餘卷今夜澀濕了。曳干之間。徒送時尅。船未來間今日過了。七時法了。經一。梢工志與乘<span class='note-inline'>(【考】乘原本。今假讀乘諸本空字)</span>轎。仍與酒一瓶了。</p>
四日<span class='note-inline'>(丙午)</span><p style="margin-left:2em">天晴。卯二點以兵士四人乘轎參府。知府饗應點菜湯。船召遣也晚頭可來者。知府給事中鬢髮最晧好。人人問答本國事。次參開元寺先禮大塔七重石塔也。次禮頭子院院主。點菜。與院主共參寺主大師院謁。點菜兩度。依慈覺大師往古住給寺至誠故參拜。次參壽寧寺。廣大伽藍也。有卅<span class='note-inline'>(【考】卅諸本件廿)</span>六小院<span class='note-inline'>(云云)</span>。參副僧正賜紫惟雅院出去之間。以文字預行者了。僧判官賜紫道演同出去了不謁。以寺僧為指南禮法華經石碑了。五間許立石刻經也。誦經。大師等影壁皆損了。巳時歸船了。兵士五人與五十文了。齋後即出參龍興寺。依鑒真和尚本住寺也。先禮大佛殿後壁收面圖繪。摩騰三藏影。色黑手持梵筴。竺法蘭色黑手持朱軸青標紙四十二章經一卷。羅什。玄弉。惠遠。道安。道宣。慈恩等影長八尺許。有丈六金色大佛三體并脇仕。堂內莊嚴甚妙也。次參管內僧正賜紫惠禮院。點菜兩度。湯一度。丁寧禮拜。答拜了。立王將軍安石大碑。新堂之內有等身釋迦。文殊立像右雲上師子背上有蓮華。普賢左雲上象立。背有經筥。十六羅漢最甚妙也。僧正出門送之。乘轎之處。切返了。大佛殿西大殿五百羅漢等身像最妙也。大佛殿後東廊十三間刻立法華經一部。維摩經。金剛般若等文了。上造寶殿極貴重石碑。還著船。又兵士四人與四十文了。遠遠故也。申時從府被給杭州好船。即指本船上河著南門。依日晚不乘移。七時法了。經二。</p>
五日<span class='note-inline'>(丁未)</span><p style="margin-left:2em">天晴。卯一點乘移杭州船了。杭州牒等。未來間逗留。通事依秀戈錢十五貫事遲遲。未時以轎子行浴堂沐浴了。殿直酉尅取文字來。七時法畢。經三。</p>
六日<span class='note-inline'>(戊申)</span><p style="margin-left:2em">雨下。辰二點出船了。未時過二十五里<span class='note-inline'>(云云)</span>。至派州堰。申時左右脇轆轤牛各五頭次曳越。<span class='note-inline'>(【考】至以下十八字諸本缺。今據原本補云云之)</span>故里下河宿。七時法畢。經四。</p>
七日<span class='note-inline'>(己酉)</span><p style="margin-left:2em">雨下。卯時通事來。僅所取錢一貫半<span class='note-inline'>(云云)</span>。秀才遁隱了。即出船渡揚子江堰兵士七人來加。巳一點入潤州河畢。堰兵士七人與百文。梢工<span class='note-inline'>(【考】工下諸本有二字)</span>百文。本兵士十人合二百文畢。巳三點至京口堰止船。當州知府送酒小三瓶。使與五十文了。未時參府謁知府大卿。今年新任卿<span class='note-inline'>(云云)</span>。年七十餘人也。小師五人送明州使臣三斑借職王彥來會云。快宗供奉文字感了。途中使臣殊有用意由也。陳船頭舍弟永勵出文狀來。有十人也。俗書等多多持來。而依無要返了。依潮乾不越堰宿。七時法了。經五。</p>
八日<span class='note-inline'>(戊戌)</span><p style="margin-left:2em">天晴。殿直嵩大師參金山寺已畢。午時越堰。左右轆轤牛合十六頭。依潮生也。待殿直等間至淥水橋止船。殿直嵩大師等還來。金山寺主寶覺大師務周送來日齋請。僧四人俗二人皆送請書。而不了參由示使長老并行者等了。別又有文字送返事<span class='corr'>已</span>了。請書六返畢。監潤州商稅張寧來謁。依梢工食事不出船當了。七時法了。經六。</p>
九日<span class='note-inline'>(辛亥)</span><p style="margin-left:2em">雨下。巳一點出船。酉時過七十五里至丹陽縣丹陽橋止宿。七時行法了。經七。兵士十人與酒一瓶畢。</p>
十日<span class='note-inline'>(壬子)</span><p style="margin-left:2em">天晴。卯一點曳船。午時過四十五里至呂城堰即曳船來三點過三十里至奔牛堰。左右轆轤合十六頭水牛曳越<span class='corr'>已</span>了。即曳船酉時至常州北水門留宿。七時法畢。經八。</p>
十一日<span class='note-inline'>(癸巳)</span><p style="margin-left:2em">天晴。常州刺史為送金龍形張公洞去畢。去州陸路百廿里。船路九十里<span class='note-inline'>(云云)</span>。仍謁通判郎中。點菜兩度。湯一度了。還船後郎中送酒五瓶。麫五斤。使三人摠與五十文了。竹轎買實分三百五十文了。參府轎持兵士與廿五文了。弭節亭著船逗留。未時出船間。梵才三藏弟子溫大師來拜。常州太平興國寺住僧也。三藏申與紫衣也。示三藏常州人。次少卿宣祕大師東京雍丘縣人也者。　皇帝每年送投金龍處。城赤山池。台州內也。杭州錢糖江。楊州楊子江等也。成尋過三十六里至廻林鎮止船宿。七時法了。經一。</p>
十二日<span class='note-inline'>(甲寅)</span><p style="margin-left:2em">天晴。卯時出船。巳時至落杜鎮。過卅里了。未時廿四里至無錫縣張行者流本宅。暫下船向宅了。州與賜九十里也。又至蘇州九十里<span class='note-inline'>(云云)</span>。無錫館驛亭逗留。船人賣買間也。未二點<span class='note-inline'>(【考】點下諸本有船字)</span>出船。酉時過二十五里至頋墓止宿。七時法了。經二。</p>
十三日<span class='note-inline'>(乙卯)</span><p style="margin-left:2em">雨下。卯時出船。申時過六十五里至蘇州北門緇衣亨止船宿。七時法了。經三。</p>
十四日<span class='note-inline'>(丙辰)</span><p style="margin-left:2em">天晴。辰時參府謁王司動。梢工水手十五日食下畢。有感々々。退出間有點菜湯。他官人次參出。今日終日依船人米請取逗留。行浴堂沐浴。浴主不取僧錢。最道心者也。滿中入亭終日休息。於店家買和布持來多多也。為充天台山山中䉼也。司勳依今年新任刺史不送僧食。七時法了。經四。通事乘小船先去杭州了。<span class='note-inline'>(貳)</span><span class='note-inline'>(【考】貳字義未詳)</span></p>
十五日<span class='note-inline'>(丁巳)</span><p style="margin-left:2em">天晴。終日徒然入緇衣亭休息。依梢工水手食未請取也。七時法了。經五。<span class='note-inline'>(者不出【考】者以下三字義未詳)</span></p>
十六日<span class='note-inline'>(戊午)</span><p style="margin-left:2em">天晴。巳時出船。戌時過六十五里至八尺馬鋪宿。七時法了。經六。終夜甚雨。</p>
十七日<span class='note-inline'>(<span class='corr'>己</span>未)</span><p style="margin-left:2em">雨下。卯時出船。終日曳船。過八十里至秀州北門宿。七時法了。經七。</p>
十八日<span class='note-inline'>(庚申)</span><p style="margin-left:2em">天晴。辰時參府謁郎中兩度點菜。次湯。有送酒約束。嵩大師為通事。殿直共參。還船後送酒五瓶。無灰風麴新酒者。菜酒司送文。奉返牒了。巳時出船了。過六十里戌時至秀州內皂樹驛宿。七時法了。經八。</p>
十九日<span class='note-inline'>(辛酉)</span><p style="margin-left:2em">卯一點出曳船。過九十里。戌一點杭州十八里店宿。七時法了。經一。今日未時左右轆轤牛合十四頭曳越長安堰了。鹽官驛內也。</p>
廿日<span class='note-inline'>(壬戌)</span><p style="margin-left:2em">天晴。卯一點出船。辰時過十八里至臨平賣買。次至廣嚴寺逗留。即曳船。上帆。入杭州了。過九十里至照禮亭止船宿了。七時法了。經二。</p>
廿一日<span class='note-inline'>(癸亥)</span><p style="margin-left:2em">天晴。辰時通事陳詠來。劉錕李詮從日本來由。告一乘房乘船來<span class='note-inline'>(【考】來諸本缺)</span>者。乍悅迎送人處。皆船頭等相共來拜。點菜并分酒二瓶了。六船頭各一瓶。有坐禪供奉圓宗房。清水四禪師書。即披緘之處。感淚頗下。坐禪被送讓位除目。并公卿召。及圓宗寺法花會日記。圓宗房被送圓宗寺二會日記。竪義注記。散鬱<span class='corr'>已</span>了。為悅不少。兩人各被送帷䉼細布一段。申時參轉運使衙。被納文字。後依沙汰文字事等不出會。被來為悅者。次參知府舍人許。人人喫酒之間。不觸案內還了。七時法了。經三。</p>
廿二日<span class='note-inline'>(甲子)</span><p style="margin-left:2em">天晴。辰一點參通判學士出船。申文與判。劉殿直申文也。次參通判郎中許。二人共有點菜湯。次參知府舍衙。有菜湯。行法了。經四。</p>
廿三日<span class='note-inline'>(乙丑)</span><p style="margin-left:2em">天晴。徒然在船。行法了。經五。</p>
廿四日<span class='note-inline'>(丙寅)</span><p style="margin-left:2em">雨下。行法。經六。去年渡海船施十郎來。與酒一瓶。扇一枚了。相共來一人劉琨船海人。與扇一枚了。施十郎為通事。去年觸事召仕故也。</p>
廿五日<span class='note-inline'>(丁卯)</span><p style="margin-left:2em">天晴。秀州船來。乘移已了。本體莊嚴雖頗花麗年久杇損船也。行法了。經七。</p>
廿六日<span class='note-inline'>(戊辰)</span><p style="margin-left:2em">天晴。今年從日本將來永智上人李詮於靈隱寺儲齋。辰時行向。嵩大師并小師三人。通事。使臣殿直稱無暇由不去出。州西門於集賢亭乘船。渡西湖<span class='note-inline'>(三里)</span>上。步頭陸經于五里間。漸向松林二寺門。宛如天台十里松門。次至靈隱寺。堂堂莊嚴不可思議。奇巖怪石異於他處。中天竺靈鷲山一小嶺飛來。峯北面造靈隱寺。南面造天竺寺也。山體似飛來。山洞數處。奇秀絕異也。先參寺主慈覺大師賜紫雲如房。重重宿處花美殊勝。即點菜了。自引將西軒。<span class='note-inline'>(【考】軒下雲本補見字)</span>夏涼遊戲亭也。上長押打數十詩板。一兩書取之。</p>
<p style="margin-left:2em">靈隱寺<span class='note-inline'>(【考】寺諸本缺)</span>飛來峯<p class="byline">知軍州事祖　無擇</p></p>
<p style="margin-left:2em" class="lg-abnormal"><div class='lg-row'>林梢葱蒨拂晴暉。巖寶玲瓏<span class='note-inline'>(【考】瓏下恐脫籠字類)</span>寒霧。共言當日是飛來。只恐多年却飛去。</div>
</p><p style="margin-left:2em">熙寧元年八月二十日</p>
<p style="margin-left:2em">靈隱寺西軒<p class="byline">廣陵　陳良</p></p>
<p style="margin-left:2em" class="lg-abnormal"><div class='lg-row'>好嶺來從天外飛。檻前重疊覽幽奇。龍廻曉洞山先潤。風入秋林桂不知。寒王<span class='note-inline'>(【考】王諸本作玉)</span>噴泉僧定後。半規留景客歸時。勝尋<span class='note-inline'>(【考】二字恐倒置)</span>到此迷真境。屐齒盤桓忍暫移。</div>
</p><p style="margin-left:2em">嘉祐辛丑夏五月書</p>
<p style="margin-left:2em">留題　靈隱長老方丈西軒<p class="byline">大常博士　許敏</p></p>
<p style="margin-left:2em" class="lg-abnormal"><div class='lg-row'>儷然危搆絕風埃。疊巘周環萬象該。聳壑喬松千<span class='note-inline'>(【考】千下原本缺雲本作嶂恐可也。)</span>起。當軒靈鷲一峯來。頺陽苒苒尋窻下。飛溜潺潺遶舍廻。今日偷閑出城市。欄邊欲去更徘徊。</div>
</p><p style="margin-left:2em">纔書此一兩。拜院院堂堂了。著齋座。有錢五百文。四人三百。二百。一百<span class='note-inline'>(云云)</span>。次向浴堂。極潔淨也。次參天竺寺。寺主房百餘人學問天台教。管內僧正海月大師惠辨問仁王疏有无。答云。四卷疏紛失了。有天台一卷疏。三卷章安私記。金剛般若疏非天台疏由示之。答天台疏由了。僧引將見山洞臥龍石。實似飛來。次見葛仙公鍊丹泉。水極清涼。飲之成藥<span class='note-inline'>(云云)</span>。人人飲之。拜五百羅漢。九<span class='note-inline'>(【考】九諸本作八)</span>祖堂等了。僧正儲仙菓菜。船頭等皆喫了。山委曲皆在碑文。因之乞僧正。明日可送由約了。於長老西軒聞佛<span class='note-inline'>(【考】佛原本缺。今從諸本。)</span>法僧鳥聲數度。飛來岑內<span class='note-inline'>(【考】內諸本缺)</span>鳴鳥也。次參勅興聖院見靈鷲山洞。廣大如五六間屋<span class='note-inline'>(【考】屋母恐倒置)</span>石埼造付十六羅漢種種佛像等。奇怪洞也。未時還船。於西湖船船頭等喫酒菓等。申時還通江橋大船了。行法了。經八。</p>
廿七日<span class='note-inline'>(己巳)</span><p style="margin-left:2em">天晴。辰一點天竺寺僧正使來。被送碑文一張。感喜無極。僧正消息如右。</p>
<p class="pre">　　<span class='note-inline'>(【考】原本頭注云本紙唐人之手跡也。)</span><br/>　　惠辨啟。昨辰蒙<br/>　　道馭臨山寺。幸奉<br/>　　慈相。但愧<br/>　　迎候疎漏。本　擬侵晨請<br/>　　謝。忽值二三官員入寺宿霄。故不及至。　容別擇日<br/>　　上謁。所索飛來峯事碑只有陸鴻漸二寺碑。略指出端。<br/>　　由今封咨呈<br/>　　座右。留之。不宣。　　住天竺寺　慧辨<br/>　　日本傳燈善惠大師<span class='note-inline'>(侍者)</span></p>
<p style="margin-left:2em">劉琨船頭來與鍮石匙箸各二具了。來日可來赴靈隱寺由也。以永智供奉匙箸各二具送李詮船頭許了。行法了。經一。</p>
廿八日<span class='note-inline'>(庚午)</span><p style="margin-left:2em">天晴。辰一點向靈隱寺。嵩大師。三人小師同去。於西湖乘船。先參天竺寺僧正。昨日出去者。善妙大師出來點菜。以橋上塔院拜禮了。處處喫菜四箇度。巳時向靈隱寺。劉琨都綱齋。謁慈覺大師。沐浴了。申時歸船了。昨日申轉運使新船在閘頭由陳一郎告之。行法了。經二。</p>
廿九日<span class='note-inline'>(辛未)</span><p style="margin-left:2em">天晴。向新船許乘船了。使臣別船最好也。也也<span class='note-inline'>(【考】此二字即使臣之略)</span>職方恩不可思議也。未時雨下。本船極漏由<span class='note-inline'>(云云)</span>。新經早渡後雨下。感感莊嚴法花壇始終了。經三。</p>
卅日<span class='note-inline'>(壬申)</span><p style="margin-left:2em">雨下。坐禪返事付劉都綱了。肥前前司消息同付了。行法了。經四。張行者與通事口論放言。仍出船了。頗非常行者也。</p>
</div>
<div class='div-other'><a id='mulu30' />六月一日<span class='note-inline'>(癸酉)</span><p style="margin-left:2em">天晴。為申船悅。參轉運使衙。奉謁了。有菜湯。嵩大師來告。張行者事不足言也。又殿直同來示不承引。但於在殿直船不可制止由了。行法了。經五。開閘頭出船了。大卿<span class='note-inline'>(舒州守云云。)</span>恐風不出船。殿直同不出。實出船了風止。</p>
二日<span class='note-inline'>(甲戌)</span><p style="margin-left:2em">天晴。船在閘頭外口。依人人恐風。同梢工不出也。以止風由示大卿。殿直。梢工等畢。午時潮生。即出船渡錢塘江了。大卿<span class='note-inline'>(舒州都督白地向明州也)</span>殿直同渡了。但殿直船被曳潮不入河。船居木上傾水入。雜物皆取上<span class='note-inline'>(云云)</span>。人人訪見事了。大卿以使被示無風渡了由。潮乾不開閘。閘外止船了。行法了。經六。</p>
三日<span class='note-inline'>(乙亥)</span><p style="margin-left:2em">天晴。卯時開閘入船。即曳船至州北門外宿。殿直船不見。行法了。經七。</p>
四日<span class='note-inline'>(丙子)</span><p style="margin-left:2em">天晴。卯時出船入州內了。侍殿直申時來著。即共參府有菜湯。學士好人也。不出船止了。行法了。經八。</p>
五日<span class='note-inline'>(丁丑)</span><p style="margin-left:2em">天晴。卯二點出船。一船曳進。申時至東關。於天花院前暫止船。酉時曳船至堰了。行法了。經一。</p>
六日<span class='note-inline'>(戊寅)</span><p style="margin-left:2em">天晴。辰一點以牛十二頭曳越船堰司來沙汰出兵士七人乘。今渡曹娥江<span class='corr'>已</span>了。殿直船聞渡江了。午時至蔡山頭路邊。有好泉造亭。酌入船<span class='corr'>已</span>了。從江過四十八里至上虞縣初等慈寺前宿。行法了。經二。人人入寺浴堂沐了。</p>
七日<span class='note-inline'>(己卯)</span><p style="margin-left:2em">天晴。卯一點出船。過十二里至餘姚江。辰二點以牛十六頭曳越堰頭了。自曹娥堰至餘姚堰五十里也。午時入餘姚縣界內。皆越州縣也。申時從堰過六十里至餘姚縣。廣大縣也。大伽藍多多也。至龍泉寺大門前觀風亭止船休息。亥時出船。丑時過六十里至熟山江邊宿。行法了。經三。</p>
八日<span class='note-inline'>(庚辰)</span><p style="margin-left:2em">天晴。辰時出船。依風迎吹不能遠去。過餘姚縣入明州界了宿。行法了。經四。</p>
九日<span class='note-inline'>(辛巳)</span><p style="margin-left:2em">天晴。過六十里至明州北門前宿了。行法了。經五。</p>
十日<span class='note-inline'>(壬午)</span><p style="margin-left:2em">天晴。至州前即參府學士。用意最多。即安下廣惠禪院。知府送第<span class='note-inline'>(【考】第字可疑)</span>一碩。麵一石。法酒十瓶。從船雜物運取了。以酒三瓶<span class='note-inline'>(【考】瓶下恐脫與字)</span>梢工兵士等了。通事三瓶取了。沐浴了。</p>
十一日<span class='note-inline'>(癸未)</span><p style="margin-left:2em">天晴。卯時參通判許。夜前後孫吉船五人來由申了。但定海縣可送日本船由。可被賜丁<span class='note-inline'>(【考】丁雲本作下)</span>文由了。使臣殿直來。與殿直酒食。沐浴了。通事陳詠於京蒙　聖旨孫吉先賜奉國軍牒如此相論。今日未下定海縣船。明日相定五人僧可下定海也。自沐浴了。</p>
十二日<span class='note-inline'>(甲申)</span><p style="margin-left:2em">天晴。卯時陳詠來。相定新譯經佛像等。買船可預送并賜預　大宋皇帝志送</p>
<p style="margin-left:2em">日本御筆文書至于物實者入孫吉船了。五人相共今日乘孫吉船渡了。</p>
<p style="margin-left:3em">善惠大師賜紫成尋記</p>
</div></div>
<div class='div-other'><a id='mulu31' /><p style="margin-left:4em">原本第八卷反古標紙裹云</p>
<p style="margin-left:2em">□百姓□□為遁彼賷。加殿下白河御方大香。<span class='note-inline'>(各五人)</span>是當庄大香元□□□家奏聞永停止國掌濫妨。雖然□□香者于今不被停廢。即割拾□□□□給田。其外耕作數拾町之名田<span class='note-inline'>(云)</span>□□下大香不濟有限官物。臨時恆例□□□敢不勤之。是庄家年來訟訴也。□□□□二年經院奏賜廳御下文畢<span class='note-inline'>(子)</span></p>
<p style="margin-left:2em">□元四年申上殿下賜政所御下文畢□</p>
<p style="margin-left:2em">大香等背彼等御下文旨對捍有□。謂去年<span class='note-inline'>(業保三年)</span>所當拾餘石未濟水損亡懈怠其□□□□□□□</p>
<p style="margin-left:2em">【考】以上ナ園城寺別院龍華院庄ノ文書ナリ。文中。二年ハ嘉應二年ナリ。應字ノ殘畫尚存セリ。四年ハ承元四年ナリ。承字ノ殘畫亦認メ得マシ。</p>

<ul class="">
<li><p style="margin-left:2em">一。原本　京都東福寺藏</p>
<p style="margin-left:4em">第一卷奧云</p>
<p style="margin-left:5em">承久二年卯月八日一校了</p>
<p style="margin-left:4em">第三卷奧云</p>
<p style="margin-left:5em">書本云</p>
<p style="margin-left:5em">以善惠大師手跡之本比校之了<span class="note-inline">(云々)</span></p>
<p style="margin-left:4em">第五卷奧云</p>
<p style="margin-left:5em">承安元年八月五日<span class="note-inline">(癸未)</span>依仰終筆功矣</p>
<p style="margin-left:5em">承久二年沽洗十三日一校了</p>
<p style="margin-left:4em">承保元年成尋記ノ岩倉大雲寺ニ達セシヨリ約九十年後ノ寫本ナリ。表紙ニ報恩藏ノ名アリ。裹ノ反古ニ嘉應二年承元四年園城寺別院龍華院領ニ關スル文書アリ。此寫本ノ內容最モ憑據スル二足レリ。後ニ出セル各寫本ハ概ホ之キ以テ原本トセリ。第二卷奧書一校了ノ下二華押ブリ。或ハ聖一國師ノ押ナリト云ヘト既知ノモノト異レルヲ以テ未容易ニ信ズべカラズ。</p>
</li>

<li><p style="margin-left:2em">二。閣本　內閣文庫藏</p>
<p style="margin-left:4em">第一卷奧云</p>
<p style="margin-left:5em">文政乙酉十一月鈴木洋　石川濟　友野瑍校</p>
<p style="margin-left:4em">他ノ卷尾ニハ往々細井謨　千阪畿（或ハ圻）ノ名チモ加フ。寫本モ概ホ同時ノモノナルマシ。第八卷ノ終ニハ本朝高僧傳卷六十七ニ見エル成尋傳チ載セ。終ニ知足菴藏ト記セリ。</p>
</li>

<li><p style="margin-left:2em">三。松本　松井簡治氏藏</p>
<p style="margin-left:4em">第八卷奧云</p>
<p style="margin-left:5em">享保四年<span class="corr">己</span>亥二月八日書寫畢</p>
<p style="margin-left:5em">文化十年酉八月晦日謄寫卒功</p>
<p style="margin-left:4em">巡禮五臺山記者。成尋法師入宋筆記也。文化癸酉歲。奉採拾之事於祖塔矣。偶夏日開普門書閣。而曬所藏之內外典籍。因閱書目而得此書矣。按法師姓藤氏。事石藏文慶。稟密教。延久四年入宋。廼神宗熙寧五年也。遊天台登五臺。而入京勅館于太平興國寺傳法院。賜紫衣又與西天譯經三藏日稱等之梵宋碩師。親炙遊處六年。依敕祈雨得應。賜號善惠大師。尋加譯場監事。此歲奏取新譯經四百餘卷。（釋　作三百餘卷。）使其徒齎歸日本。付以內外書藉并此書。委載記中。又詳釋書本傳矣。我邦自東漸以來。蹈海力遊者憧々乎不絕趾。然君相優遇如師者未聞之矣。今得遣芳於蠹殘之中。欽慕之餘謄寫以自備省覽。此書編簡爛脫。傳寫謬誤。文義不通者多。置以俟他日校正焉。</p>
<p style="margin-left:6em">于時文政九（丙戌）六月上旬寫之者也</p>
<p style="margin-left:8em">江戶駒込追分西教寺子院還來寺</p>
<p style="margin-left:16em">釋慧潮　<span class="note-inline">(六十八)</span></p>
<p style="margin-left:4em">最後ノ記ニ依リ文政九年慧潮ノ寫本ナルハ明カナレド。ソノ原本タリシ文化十年。此書發見書寫ノ功ハ何人ニ屬スマキカ詳ナラズ惜ムマシ。松本ハ元青木信寅ノ所藏タリシモノナリ。</p>
</li>

<li><p style="margin-left:2em">四。雲本　北岩倉大雲寺藏</p>
<p style="margin-left:4em">第八卷ノ終ニ閣本ト同シク高僧傳キ載セ。知足菴藏ト記シ次ニ二記事アリ。一ハ藩吏漂流ノ記ニシテ左ノ如シ。本藩之士稅所子長。古後士郎。染川伊甫。祇役于小琉球。乙亥八月將歸。洋中遇颶。漂流十日。冬十月始抵唐山廣東省碣石鎮。自廣東經江南。六月而抵浙江。在乍浦港。留滯五月。而遂得還日本。其從南雄州赴南安府也。經大慶嶺。時屬孟春。梅花盛開。道左有唐賢相張九齡墓　題芳流千古四字碑表。又數步有張公祠堂　遺像儼然。左巖窟中。安六祖大師坐像。神靈如存。有泉曰六祖聖泉。磴道里餘。而至山頂得關。扁門以嶺南第一四字。度關而下。左壁勒梅嶺二字。陟降竟日。眼之所觸。悉無不奇觀　時清國嘉慶二十一年正月十一日也。實為本朝文化十三年丙子正月十一日。子長往々回之齋歸以見示。士郎伊甫又曲言之。余乃寫其國。記其言以贈峨山月江師清玩爾。</p>
<p style="margin-left:6em"><span class="corr">己</span>卯八月　　　　　　　　　薩摩梅隱有川貞熊併識</p>
<p style="margin-left:4em">一ハ三井法明院越溪阿闍梨ノ本書校訂ノ自記ニシテ。本書ノ研究史料トシテ最モ有益ナル記事ナリ。左ノ如シ。</p>
<p style="margin-left:4em">天保辛卯冬。應石座法王之教。講菩提道場經疏。一日。法王出此記。命以校正。但第七八卷闕而不存。是由原本缺兩卷也。又若王寺僧正寄此記六卷。以求校訂於予。乃讀彼本闕第一二兩卷。今補接彼此本各成八卷。不亦奇遇哉。乃對校之。不啻傳寫謬誤。間有文義不通者焉。更借勢州西來寺所藏本校之。今本頗有同異。故對校訂正卒業。恭復　王府。</p>
<p style="margin-left:6em">天保龍集甲午春二月　　　　　　　　法明敬長謹識</p>
<p style="margin-left:4em">此記ニ依レバ法王府ノ寫本ト若王寺ノ寫本ト別存セル如キモ。今ソノ所在テ詳ニセズ。敬長ノ校訂本ハ寫本校合ニ益スル所多シ。</p>
</li>

<li><p style="margin-left:2em">五。來本　伊勢津西來寺藏</p>
<p style="margin-left:4em">雲本卷尾ノ記ニ依レバ天保以前ノ寫本ナルマキモ。惜イカナ經藏水浸ノ為散迭シ餘ス所僅ニ三卷ノミ。</p>
</li>

<li><p style="margin-left:2em">六。學本　東京帝國大學圖書館藏</p>
<p style="margin-left:4em">第八卷奧書ハ享保四年ヨリ校正焉ニ至ル全ク松本ト同シ。次ニ元亨釋書第十六ニ見ユル成尋傳贊ヲ載セ。且成尋入宋ニ關スル撰歌五首ヲ記セリ。終ニ宋史日本傳ヲ引ケリ。</p>
<p style="margin-left:4em">熙寧五年。有僧誠尋至台州。止天台國清寺。願留。州以聞。詔使赴闕。誠尋獻銀香爐。木槵子。琉璃。五香。水精。紫檀。琥珀所飾念珠及青色織物綾。神宗以其遠人而有戒業處之開竇寺。盡賜同來僧紫方袍。<span class="note-inline">(宋史日本<span class="corr">傳</span>。之)</span></p>
<p style="margin-left:5em">弘化三年丙午孟夏錄此數件　　　觀棊生（花押）</p>
</li>

<li><p style="margin-left:2em">七。籍本　史籍集覽第二十六冊</p>
<p style="margin-left:4em">本書ハ閣本ヲ底本トセル如キモ。故アリテ對校セズ。</p>
<p style="margin-left:1em">本書校合ノ困難ハ。予ヲシテ一タビ之ガ刊行ヲ斷念セシメタルガ後原本トシテ用キタル東福寺本ヲ手ニスルニ至ツテ初メテ蘇生ノ思アラシメタリ。校訂尚意ニ滿タザルモノアリ。博雅ノ是正テ竢ツ。</p>
</li>
</ul><p style="margin-left:6em">大正五年七月　　　　高橋順次郎識</p>
</div>
</div><!-- end of div[@id='body'] -->
</body></html>