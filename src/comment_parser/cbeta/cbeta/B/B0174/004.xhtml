<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>參天台五台山記</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<div class='other'><a id='mulu16' />
<p class='juan'>參天台五臺山記第四</p>
<div class='div-other'><a id='mulu17' />大宋國熙寧五年十月十一日<span class='note-inline'>(乙酉)</span><p style="margin-left:2em">天晴。卯一點從東京陳留縣拽船。申一點過三十八里到著鏁頭。去洛陽城七里。停船。使臣崇斑前立使者。　奏日本僧參著由并安下處待　宣旨問宿此所。七時行法了。內殿崇斑來入船內。數尅慇懃取遺茶共喫。仰惟觀梢工水手兵士等二十人令喫飯了。陳都衙。通事。梢工<span class='note-inline'>(【考】工下原本有事字但削之)</span>梢工屑福。兵士長一人。令喫酒了。兵士十人連署借錢三百文返文書志與既了。各來感謝。見數百大小船。竝著河左右邊。梢工兵士等各來悅到著京由。出國清寺六十五日至洛城。諸僧喜悅何事如之。進奉　皇帝念珠五串。銀香爐等。內殿崇斑見沙汰了。台州奏狀在色目。不可奉別解文者。進上念珠香爐有不得意思輩歟。因之進上顯密法門六百餘卷目錄表。右狀中昔天台智者以蓮花香爐。水精念殊獻　隋煬帝。今日域愚僧以純銀香爐。五種念珠進　今上聖主共表祝延志奉祈萬歲旨奏之也。</p>
十二日<span class='note-inline'>(丙戌)</span><p style="margin-left:2em">天晴。雖　宣旨<span class='note-inline'>(【考】旨諸本作士但傍注云疑旨。今據原本。)</span>不下。旦辰時拽船。過二里至開封縣水門問官前止船。巳時內殿崇斑具甥來向點㭟。午時官人來。梢工屑福賣物取上提<span class='note-inline'>(【考】提閣本注云恐堤)</span>上如山。但豆蔻等貴物隱船內。依日本僧船不入見過了。午時出船。未剋至同縣下土橋停船。見從橋上牛懸車過行。雖似日本車屋形。前後左右有四柱窻<span class='note-inline'>(【考】窻諸本作意)</span>蓋柱也。申時拽船過三里見麗景門。七間高樓有三戶。過一里至相國寺前延<span class='note-inline'>(【考】延諸本作退)</span>安橋下停船。侍中一人來船。崇斑來會拜禮點㭟。宿船。七時行法了。汴河左右前著船不可稱<span class='note-inline'>(【考】稱原本作講今從諸本)</span>計。一萬斛。七八千斛。多多莊嚴。大船不知其數。兩日見過三四重著船千萬也。侍中用金帶最甚妙也。黃門女聲。</p>
十三日<span class='note-inline'>(丁亥)</span><div style="margin-left:2em">天時。<span class='note-inline'>(【考】時恐晴字)</span>早旦從大平興國寺傳法院告送。八月四日安下處　宣旨下了。早可來入者。巳時向傳法院。余并賴緣。快宗。兩供奉乘馬。殘五人步行。以船兵士十四人合運法門雜物錢等。所殘一百四十六貫運置既了。依殘可多不請取。越州。杭州。揚州各二百貫。如案多錢<span class='note-inline'>(【考】錢諸本缺)</span>有殘。被下八百貫　宣旨最可云殊恩。崇斑為送<span class='note-inline'>(【考】送諸本缺)</span>乘馬同來。小使通事同來。院少卿<span class='note-inline'>(傍註副寺主名少卿)</span>來迎諸僧有其數。入講堂點茶。四重閣也。中門西僧房為安下所。三間大房也。老僧并小師五人同宿。中門東一間小房安下賴快兩供奉。少卿雖備儲齋依於船喫了不喫。午時勑使侍中御藥<span class='note-inline'>(官名也)</span>來坐以通事種種事問答。公家被下寺家日本僧八人。通事曰。飡<span class='note-inline'>(【考】飡恐衍。案初誤寫食字左肩加ヒ字者轉成飡歟。)</span>文書三枚送客省。即捺印儀式優義也。依黃門女聲召勾當僧。數尅沙汰最丁寧也。崇斑告錢殘員。以通事示云。公家不可被知品。任意可用者。不充安下盤纏。希有事也。乞見闍梨官符。即令出見。以出見以寺賜紫僧為天覽書寫印<img src='../images/B32p0368_01.gif' alt='B32p0368_01.gif' />。<span class='note-inline'>(【考】花押)</span>進奏法門目錄付侍中了。數尅之間點茶三度。及申刻還參內了。五ア道具　皇太后宮御經見了討<span class='note-inline'>(【考】討或計字)</span>也。委奏歟。進奉　皇帝香爐念珠等見了。院大卿乘馬還房。即崇斑相共參向。中天竺人也。年五十六<span class='note-inline'>(云云)</span>。出西天三箇年。來著當朝。<span class='corr'>已</span>經二十五年。名日稱三藏。<span class='note-inline'>(【考】宣梵大師)</span>色黑如墨。依有德行公家為國師并院司<span class='note-inline'>(云云)</span>。點茶。還安下所。有非時食飯汁鹽醏也。崇斑為宿直來宿。別求一房宿。小使還船。通事同留宿。七時行法了。酉時從御藥許送羊毛疊十枚。染青色長六<span class='note-inline'>(【考】六諸本俱缺今據原本)</span>尺廣三尺五寸。厚一寸。依　宣旨也。八人通事各一枚。殘一枚。典座取了。一二三。</div>
十四日<span class='note-inline'>(戊子)</span><p style="margin-left:2em">天晴。辰一點勅使御藥來以筆言示曰。銅壇具。畫功德。　皇后經。長髮等祠部入內進呈。</p>
<p style="margin-left:2em"><span class='note-inline'>(【考】原本頭注云以下四行唐人之書)</span></p>
<p style="margin-left:2em">要將來者畫功德并銅壇儀<span class='note-inline'>(【考】儀諸本作被)</span>物色。太后寫者<span class='note-inline'>(【考】者上諸本有物恐依字訓而衍。今據原本者字亦或衍。)</span>經并髮。闍梨牒。祠部入內進呈者。即依員八供養具兩壇。鈴杵。五胡鈴四口。塔寶。三胡獨胡鈴各一口。五胡五枚。三胡五枚。獨胡五枚。羯磨四枚。輪一枚。橛八枚。寶杵二枚。縛日羅一枚。閼伽器八具。五色糸二結。法華曼陀羅一鋪。八字文殊曼陀羅一鋪。佛眼曼陀羅一鋪。梵字不動尊。三井寺慶耀供奉所與也。衣座室天台大師像一體。百光房律師希有智惠也。文殊三種真言大梵字一卷。尊勝等諸真言梵字一卷。慶耀供奉送五臺山并與成尋也。西天三藏見梵字等感歡<span class='note-inline'>(【考】歡雲松學三本作歎)</span>無極。少卿并惠詢三藏。<span class='note-inline'>(【考】梵才大師)</span>定勝<span class='note-inline'>(【考】勝下文作照)</span>筆受等見漢字并草慈<span class='note-inline'>(【考】慈雲閣學三本作戀。松本作率。但雲閣兩本頭注云疑蠻。今案慈字之草書歟。)</span>字感歎無極。皆以進覽。闍梨官符依召進呈。其案文云。</p>
<p class="pre">　　大政官牒延曆寺應補阿闍梨傳燈大法師位<span class='note-inline'>(【考】位松本作住)</span>成尋<br/>　　事<br/>　　右得阿闍梨大僧正法印大和尚位明尊今年三月十八日<br/>　　奏狀偁。成尋者故法印大和尚位文慶入室弟子也。即<br/>　　從師受學胎藏金剛兩部大法并護摩祕法。諸尊別行儀<br/>　　軌等。重從入道兵部卿親王稟學胎藏金剛蘇悉地參<br/>　　部大法。護摩祕法。依為其器。賜印信既畢。又重從<br/>　　阿闍梨法橘上人位行圓。研究參部大法。護摩祕法。諸<br/>　　尊別行儀軌等。盡其深理如寫瓶水。<span class='note-inline'>(【考】水諸本缺)</span>更從小僧<br/>　　稟受兩部大法。護摩祕法等。修學功積。顯密業成。薰修<br/>　　練行。星霜稍尚。佛法棟梁。最足<span class='note-inline'>(【考】足諸本作之今據原本)</span>法器。久習<br/>　　一乘之奧義。頻飛詞華於清涼殿之春風。深通參部之<br/>　　大法。朗懸觀月於畢竟空之晴天。加之門徒起請云。<br/>　　<span class='note-inline'>(【考】諸本作赴請之恐誤。今據原本)</span>經壹門碩學竪義者。必可與阿闍梨位解<br/>　　文者。薦舉之處成尋旁當撰矣。望請天恩延曆寺分阿<br/>　　闍梨釋照之闕賜官符將授傳法灌頂。不勝領國弘宗<br/>　　誠者。正二位行權中納言兼中宮權大夫藤原朝臣經輔<br/>　　宣。奉　勑依請者。寺宜承和<span class='note-inline'>(【考】和閣本注云疑知)</span>依宣行之。牒<br/>　　到。准狀。故牒。<br/>　　天喜二年十二月廿六日正五位下行大炊頭兼左大史算<br/>　　　　　　　　　　　　博士小槻宿稱孝信牒。<span class='note-inline'>(【考】史閣松學三本作辨。)</span><br/>　　　　　　　　　　　　左少辨正五位下藤原朝臣定成。</p>
<p style="margin-left:2em">正文進上了。皇太后宮法華經依宣旨進上。六尺髮同依宣旨進上。奝然日記四卷。覺大師巡禮記三卷。依宣旨進上。至巡禮記第四卷隱藏不進上。依思會昌天子惡事也。又被問云。日本自來為甚不通中國入唐進奉。答云滄波萬里。人皆固辭。國<span class='note-inline'>(【考】國雲本云疑因字)</span>之久絕也。又被問。即今國主姓甚。答日本國主本<span class='note-inline'>(【考】國以下三字諸本缺)</span>無姓。雖聞有名由。庶人不知之。又問云。日本近<span class='note-inline'>(【考】近諸本作進)</span>上官人員呼甚有<span class='note-inline'>(【考】有諸本作者)</span>多少來。答大政大臣兼關白從一位藤原某。乃至參議位階姓名依員書進了。御藥子一點參內畢。還房齋。種種菓菜過差也。未時見太宗皇帝御筆碑石。高二丈。立三階大閣內無他佛等。次見真宗皇帝御筆碑文。立三間大殿之內。額名乾明之殿。無他佛。次見筆受定照大師書道德二大字。各三尺字也。各書絹一鋪一字。同三點定照大師來請即隣房<span class='note-inline'>(【考】房松學兩本作席)</span>也。行向喫茶。見王羲之蘭頭<span class='note-inline'>(【考】頭閣本注云恐亭)</span>書并模本影像等了。即問當院人人名。照大師書與。并近來譯經三藏大師等名。照大師大文字上手。泗州普光王寺額依勑書。去年高麗國使與大羅漢三字。書滿三副絹了者。大卿者西天譯經三藏朝散大夫試鴻臚卿宣梵大師賜紫日稱。中天竺人也。小卿者朝散大夫試鴻臚少卿同譯經宣祕大師賜紫慧賢三藏者。詔同譯經。梵才大師賜紫<span class='note-inline'>(【考】紫原本缺諸本俱補之)</span>惠詢譯經證義。文章文惠大師賜紫智普譯經證義。講經論慈濟大師賜紫智放譯經證義。西天廣梵大師賜紫天吉祥中天竺人也。譯經正梵學。<span class='note-inline'>(【考】學宜作字下同。)</span>梵惠大師賜紫師遠譯經正梵學。廣智大師賜紫惠琢譯經筆受。崇梵大師賜紫明遠。定照。以上當院左街副僧錄同知教門公事譯經證義兼綴文。文鑒大師賜紫用寧。<span class='note-inline'>(開寶寺)</span>右街副僧錄同知教門公事譯經證義兼寺<span class='note-inline'>(【考】寺或衍)</span>綴文。澄鑒大師賜紫文素<span class='note-inline'>(報恩寺)</span>左街講論首座譯經證義。宣密大師賜紫顯靜<span class='note-inline'>(開寶寺)</span>左街鑒義譯經證義。慈雲大師賜紫清振<span class='note-inline'>(壽聖院)</span>譯經證義。講經論寶惠大師賜紫可熙<span class='note-inline'>(景德寺)</span>譯經證義。講經論明義大師賜紫清衍<span class='note-inline'>(景德寺)</span>譯經證義。講經論賜紫文正<span class='note-inline'>(報恩寺)</span>譯經筆受。清梵大師賜紫智寶<span class='note-inline'>(慈教寺)</span>譯經正梵學。宗梵大師賜紫惠海<span class='note-inline'>(大相國寺)</span>已上普見在譯席。近年故者。<span class='note-inline'>(【考】者閣本注云恐人字)</span>西天譯經三藏銀青光祿大夫試光祿卿普明慈覺傳梵大師賜紫法護。諡演教三藏。譯經三藏朝散大夫試光祿卿光梵大師賜紫惟淨。是人江南李王孫。大聰明解五天梵語。兼會經論文章。諡明教三藏。雖故人近年三藏也。仍注歟。當寺三藏見譯文子合集得一部二十五卷未徹。天吉祥三藏來當寺二十二年者。二人典座道晃。可道。此中可道承行見了。日本僧會。申時從　內返給佛像道具梵字等。有感由告送。留下法華持驗日記七卷者。七時行法了。戌時寶大銀器盛粟一坏。松子一坏。自將來。餘人料皆有。停止非時食了。經<span class='note-inline'>(【考】經諸本作得)</span>四五六。</p>
十五日<span class='note-inline'>(己丑)</span><p style="margin-left:2em">天晴。辰<span class='note-inline'>(【考】辰下脫一數字)</span>點參兩堂燒香。即三藏將向房點茶。次參大卿房具座具<span class='note-inline'>(【考】座具二字諸本缺)</span>拜處。執手固辭。將入房中點茶湯。次參小卿房三拜。少卿俱時三拜。點茶。七人皆參。<span class='note-inline'>(【考】參下原本有至字但削之。)</span>十五日朔日定禮法者。大小卿共還時遠出送。巳時小卿三藏二人來坐點茶了。午時三藏來請。即向房令見　皇帝。問日本風俗。答學文武之道。以唐朝為基。</p>
<p style="margin-left:2em">一問京內里數多少。</p>
<p style="margin-left:2em">答九條三十八里也。以四里為一條三十六里。一條北邊二里。</p>
<p style="margin-left:2em">一問京內人屋數多少。</p>
<p style="margin-left:2em">答二十萬家。西京南京不知定數多多也。</p>
<p style="margin-left:2em">一問人戶少。</p>
<p style="margin-left:2em">答不知幾億萬。</p>
<p style="margin-left:2em">一問本國四至。<span class='note-inline'>(【考】至下諸本更有字)</span>北<span class='note-inline'>(【考】北或比字)</span>界。</p>
<p style="margin-left:2em">答東西七千七百里。南北五千里。</p>
<p style="margin-left:2em">一問國郡邑多少。</p>
<p style="margin-left:2em">答州六十八。郡有九百八十。</p>
<p style="margin-left:2em">一問本國王甚呼。</p>
<p style="margin-left:2em">答或稱皇帝。或號聖主。</p>
<p style="margin-left:2em">一問有百姓號。</p>
<p style="margin-left:2em">答有百姓號。以藤原。源。平。橘等為高姓。其餘百姓不遑委記。</p>
<p style="margin-left:2em">一問本國相去明州至近。因何不通中國。</p>
<p style="margin-left:2em">答本國相去明州海㳂之間不知幾里數。或曰七千餘里。或曰五千里。波高无泊。難通中國。</p>
<p style="margin-left:2em">一問本國貴官有是何名目。</p>
<p style="margin-left:2em">答大政大臣一人。左大臣一人。右大臣一人。內大臣一人。大納言四人。中納言六人。參議八人。是名上卿。</p>
<p style="margin-left:2em">一問本國世系<span class='note-inline'>(三藏云神代人代名世系〔【考】注世諸本作七〕)</span></p>
<p style="margin-left:2em">答本國世系神代七代。第一國常立尊。第二伊弉諾伊弉冊尊。第三大日靈貴。亦名天照大神。日天子始生為帝王。後登高天照天下。故名大日本國。第四正勝尊。第五彥尊。治三十一<span class='note-inline'>(【考】一諸本缺今據原本)</span>萬八千五百四十二年前王太子也。第六彥火火出見尊。治六十三萬七千八百九十二年。前王第二子也。第七彥歛<span class='note-inline'>(【考】歛諸本空字今據原本)</span>尊。治八十三萬六千四十二年。次人代第一神武天皇。治八十七年。前王第四子也。第七十一代今上國主。皆承神氏。</p>
<p style="margin-left:2em">一問本國四時寒暑與中國同不同。</p>
<p style="margin-left:2em">答本國四時寒暑與中國同。</p>
<p style="margin-left:2em">一問自明州至日本國先到何州<span class='note-inline'>(【考】州諸本作國今據原本)</span>郡。去國王所都近遠。</p>
<p style="margin-left:2em">答自明州至日本國<span class='note-inline'>(【考】國諸本缺今據原本)</span>大宰府筑前國博多津。從津去國王所都二千七百里。</p>
<p style="margin-left:2em">一問本國要用漢地是何物貨。</p>
<p style="margin-left:2em">答本國<span class='note-inline'>(【考】本國諸本作日本)</span>要用漢地。香。藥。茶垸。錦。蘇芳等也。</p>
<p style="margin-left:2em">一問本國有是何禽獸。</p>
<p style="margin-left:2em">答本國無師子。象[后-口+巿]。羊。孔雀。鸚鵡等。餘類皆有。</p>
<p style="margin-left:2em">一問本國　王姓氏。</p>
<p style="margin-left:2em">答本國王無姓。</p>
<p style="margin-left:2em">一問本國去毛國近遠。</p>
<p style="margin-left:2em">答<span class='note-inline'>(【考】答下諸本有曰字)</span>去毛國近遠不知。</p>
<p class="pre">　　未時御藥來預院書生令清書來。曰可進奉由示了。<br/>　　唐朝郡即州名。邑即縣名。村即鄉名也。答郡有九百八<br/>　　十以為小州名。是為本國最善。日本郡唐朝名縣也。<br/>　　申時院書生來。清書文奧取愚名。即加了。其清書文云。<br/>　　　日本國大雲寺主阿闍梨傳燈大法師位成尋。今供本<br/>　　　國事件如後。<span class='note-inline'>(同答如前注〔【考】同恐問字〕)</span>右謹具如前。謹錄狀　上。<br/>　　牒件狀如前。謹牒。<br/>　　年　月　日本國大雲寺主阿闍梨傳燈云云。</p>
<p style="margin-left:2em">同二點從梵才三藏房有請。即行向點茶。菓廿種以銀器備之。喫了。七時法了。一二。</p>
十六日<span class='note-inline'>(庚寅)</span><p style="margin-left:2em">巳時齋間定照大<span class='note-inline'>(【考】大原本作本今從諸本)</span>師手自捧珍菜一坏來。次自諸人料。次飯<span class='note-inline'>(【考】飯諸本作飲)</span>一坏。汁一坏。手持來。最可云慇懃之。<span class='note-inline'>(【考】之下閣本注云脫人字)</span>午時持向將來目錄令看。點茶。未時御藥來坐沙汰問答。文字持參既<span class='note-inline'>(【考】既閣松學三本云一作覲)</span>了。崇斑來坐點茶了。院書生與三百文了。感喜不少。通事與九文了。戌時文殊供。小卿并三藏來坐聞之。壇可送由約了。七時法了。參向文慧大師房點茶了。三四。</p>
十七日<span class='note-inline'>(辛卯)</span><p style="margin-left:2em">辰時少卿并三藏及照大師令。持法花法壇來。於房林邊洗沙汰。即運入立之莊嚴畢。三藏來燒香禮拜。以薰陸香數日料志與了。三藏歸房後送書狀云。<span class='note-inline'>(【考】原本頭注云從御字至于知之字三藏手點也。)</span>御藥指揮合問阿闍梨。或恐弟子等寒冷各要置<span class='note-inline'>(【考】置或依下買字而衍)</span>買。衣被及諸般物色等。但請道令支。<span class='note-inline'>(【考】道松學兩本作通。支學本作。雲本傍注云文イ今案原本為正)</span>彼中見在錢收買<span class='note-inline'>(【考】收買諸本作收置今據原本)</span>錦絹等用。請知之。<span class='corr'>已</span>上消息也。大略依聖旨示及耳。巳時以官人令時綃十五疋。紬十疋送。出錢三十九貫八百五十文買了。<span class='note-inline'>(【考】買諸本作置今據原本)</span>三藏送練物家了。午時客省官人承聖旨來問。何日欲朝見者。答不日朝見。欲參五臺山者。官人云。然者某申文可進上者。即造奏狀案。預院<span class='note-inline'>(【考】院諸本缺)</span>書生了。當寺文慧大師譯經證義。議者來向。通內外學人由。三藏以筆言示之。戌時文殊供時。院人人多以來策聞。七時行法了。五六七卷。</p>
十八日<span class='note-inline'>(壬辰)</span><p style="margin-left:2em">天晴。辰一點院書生申文案文持來。自書可進上者。自書與了。案云。</p>
<p class="pre">　　日本國大雲<span class='note-inline'>(【考】雲下恐脫寺字)</span>主阿闍梨傳燈大法師位成尋。<br/>　　右成尋昨於台州天台國清寺燒香。奉　聖旨成尋等<br/>　　八人并通事客人陳詠令台州差使臣一名。暫引伴成尋<br/>　　等赴闕。令於傳法院安下准台州差。得替都監鄭珍<br/>　　引伴成尋等八人并客人陳詠。<span class='corr'>已</span>於今月<span class='note-inline'>(【考】月諸本作日)</span>十三日<br/>　　。<span class='note-inline'>(【考】日諸本缺今據原本)</span>傳法院安下。成尋等申<span class='note-inline'>(【考】申諸本缺)</span>乞引見謹具狀<br/>　　申聞。伏乞指揮謹錄狀　上。<br/>　　牒件狀如前。謹牒。<br/>　　　　年　月　日　牒<span class='note-inline'>(【考】月日原本倒置但字傍有反點)</span><br/>　　傳法院牒客省。據日本國大雲寺主阿闍梨位賜紫成尋<br/>　　狀。昨於台州天台國清寺燒香。奉　聖旨乃至引見者。<br/>　　。牒具如前。事須牒客省請照會施行。謹牒。<br/>　　　　年　月　日　入內侍省東頭供奉官勾當御藥院<br/>　　　　　　　　　　　　　　　　　　　　　傳法院李</p>
<p style="margin-left:2em">巳時齋間典坐可道送珍<span class='note-inline'>(【考】珍下恐脫菓字)</span>三種。照大師送汁并菜五謹。　午時景德寺右街僧錄澄鑒大師法瑩。同寺左街副僧錄同管勾教門公事譯經證義兼綴文文鑒大師用寧。開寶寺左街僧錄知教門公事神惠大師方諫。<span class='note-inline'>(今日出簡顯寺殿直官不安女品乞為僧人也。〔【考】品字原本曖昧品似削之。今從諸本。〕)</span>賜紫大師三人來坐講堂。為見日本僧。即出參會。<span class='note-inline'>(【考】出參諸本作於宗今據原本)</span>依梵才三藏命<span class='note-inline'>(【考】命諸本作命今據原本)</span>令見梵字不動。梵字文殊真言一卷。尊勝真言一卷。皆以感觀。梵漢兩字共以稱美。慶耀供奉震旦振名了。梵字不動并獨[月*古]。始自<span class='note-inline'>(【考】自諸本作目)</span>僧錄大<span class='note-inline'>(【考】大諸本作七)</span>師一一捧頂觀念。次皆入成尋房見法花壇場。伏地三度禮拜。諸大師俱時拜了。臨壇委見道具隨喜讚嘆。退出乘馬之處。院諸僧共出送之。大卿小卿出去間不出會。申時院書生三人來。依稱有例給各與一貫錢了。錦綾小衣依無錢不買由通事愁歎。仍與錢一貫畢。七時行法了。經一二。</p>
十九日<span class='note-inline'>(癸巳)</span><p style="margin-left:2em">天晴。巳時齋。普正大師美<span class='note-inline'>(【考】美恐羹字)</span>物菜五種手自持來居床食。照大師羹一坏。菜三種。送之。今日梵<span class='note-inline'>(【考】日梵諸本缺今據原本)</span>才三藏以六十貫錢溫室一萬人并有齋。諸寺諸院大師向溫室之次終日連來見。拜法花壇場賜紫大師等名字不遑委記。未時行向文惠大師房。年六十三者。自畫影像注名并自身無常由詩。請房有茶湯。退歸之處送來。數尅之後又自持來。<span class='note-inline'>(【考】來諸本作夫)</span>白衣觀音像一鋪即懸壁上退歸了。酉尅廣齊<span class='note-inline'>(【考】齊原本作吝即齊。諸本作文)</span>大師來坐點茶。伏地拜法花壇場三度了。院書士一﨟來告。院牒并奏狀下客省了。三人共向渡省司了者。密密乞錢二貫。即與了。從浴室頻雖有請使。朝見以前有不他行說。仍不向浴室。七時行法了。雖有行向西天三藏房問梵語志。以二萬貫錢他處被造大塔間。此兩三日不歸院房。依之不遂本意。經三四五。</p>
廿日<span class='note-inline'>(甲午)</span><p style="margin-left:2em">天晴。巳時齋從文慧大師房送羹一坏。珍菜二坏。皆用銀器。諸僧料同送之。照大師送羹一坏。崇斑來向令喫茶了。齋後照大師來請。即行向點茶。溫州鴈薄<span class='note-inline'>(【考】薄諸本作蕩)</span>山僧二人來會。午時文慧大師隨身銀<span class='note-inline'>(【考】銀下諸本有器字今據原本)</span>茶器。銀花盤。參向。諸僧皆喫茶。最可云慇懃之人。綿<span class='note-inline'>(【考】綿原本誤作錦改作綿)</span>一百五兩持來。直錢八貫四百文下了。溫州僧并照大師來伏地禮拜法花壇并顯密法門等各三度。行向梵才三藏房。借<span class='note-inline'>(【考】借諸本缺今據原本)</span>阿彌陀大呪句義了。看<span class='note-inline'>(【考】有諸本作者)</span>了可返者。當院本名譯經院。今名傳法院見僧住五十人。行者七十<span class='note-inline'>(【考】十諸本作千)</span>人。　皇帝偏每日齋料。夏冬衣服。炭油等充行。他寺更不然<span class='note-inline'>(云云)</span>。申時梵才三藏以阿彌陀句義自來向。文慧大師次來借了。酉時自將來返。兩人共隨喜感歡。戌時院孔目<span class='note-inline'>(【考】孔目諸本作死自恐非)</span>來告二十二日朝見由。七時行法了。經六七。</p>
廿一日<span class='note-inline'>(乙未)</span><p style="margin-left:2em">天晴。午時院司眾生<span class='note-inline'>(【考】生諸本作主)</span>持來院牒云。傳法院准客省牒已定。今日<span class='note-inline'>(【考】日下文作月)</span>二十二日令日本國僧成尋等八人并通事陳詠朝見。所有名下進奉物色<span class='note-inline'>(【考】色上諸本有也字依色字而衍)</span>被遂一開。<span class='note-inline'>(【考】開下文作聞)</span>坐希公文廻子<span class='note-inline'>(【考】子下文作示。子下諸本有等字是原本誤重寫者字加ヒ點者)</span>者。右剳付僧成尋等并通事陳詠仰。於今月二十二日絕早赴東華門。并進奉物色。祇候朝見。即不得至日<span class='note-inline'>(【考】日上諸本有望字是原本誤重寫至字加ヒ點者。)</span>亂有唐突夾帶將入文字入內。仍具請<span class='note-inline'>(【考】請諸本作諸。恐依次行請字兩衍。)</span>實知委子<span class='note-inline'>(【考】子下文作文)</span>狀申上不得有違。　熙寧　月　日。</p>
<p style="margin-left:2em">次作請文案持來。</p>
<p class="pre">　　日本國大雲寺主阿闍梨傳燈大法師位成尋。<br/>　　准監使公文。准客省牒已定。今月二十二日令日本聖<br/>　　僧成尋等八人并通事陳詠<br/>　　朝見。所有名下進奉物色請遂一聞。坐廻示。剳仰。今月<br/>　　二十二日絕早赴東華門并進奉物色<span class='note-inline'>(【考】色諸本作名原本頗似名。)</span>祇候<br/>　　朝見。即不得至日亂有唐突夾帶將入文字入內。具<br/>　　知委文狀申上者。右具如前。成尋等委依准前項指揮<br/>　　知委訖。謹具狀申　聞謹錄狀<br/>　　上。<br/>　　牒件狀如前。謹牒。<br/>　　　　熙寧五年十月　　日<br/>　　　　　　　　　　　　　　　　　　通事陳詠牒<br/>　　沙彌長命。僧善久。僧心賢。僧惟觀。惟<span class='note-inline'>(【考】惟恐衍)</span>僧聖秀。僧賴緣。<br/>　　阿闍梨傳燈大法師位成尋。<br/>　　未時文慧大師來借輔<span class='note-inline'>(【考】輔下恐脫歟三策三字。)</span><br/>　　<span class='note-inline'>(【考】原本頭注云國字至于八行和南之二字唐人書狀也)</span><br/>　　國中有一傳法苾芻曰明教大師賜紫契嵩。大通內外<br/>　　教乘。戒行精潔。賦生清高。撰此輔教編<span class='note-inline'>(【考】編諸本作論今據原本)</span>三策。<br/>　　大體護持三寶。勸修十善。勉其朝賢。歸奉像教。今年<br/>　　六十四歲遷化。荼毘之後。耳根不壞。舌根不壞。男根不<br/>　　壞。持課槵子數珠不壞。并舍利等今已建率覩波葬<br/>　　之。今有輔教三策。奉呈日本阿闍梨。幸望隨喜看閱一<br/>　　番。譯經證義文慧大師智普和南。<span class='note-inline'>(已上別書也)</span><br/>　　傳法院准客省關子。准閤門奏剳子。閤門撿會儀制。應<br/>　　每有海外進奉。蠻子蕃客等朝見。具劄子與朝見目。間<br/>　　奏進奉人姓名已下著所賜衣。及賜酒食後。依例於崇<br/>　　政殿報無公事前再拜出。<span class='note-inline'>(如散分物及酒食未了。皇帝崇政殿已起。次日引出。)</span>引當<br/>　　殿唱賜酒食。唱拜再拜。隨拜萬歲唱。各祇候酒食畢。<br/>　　唱拜再拜。隨拜萬歲唱。各祇候出。<br/>　　　熙寧五年十月二十一日延和殿進呈。奉<br/>　　聖旨。依本征<span class='note-inline'>(【考】本征原本作ホ不明今從諸本本征本稅之意)</span>進奉人例。後殿引見<br/>　　門賜齋食。差閤門祇候伴候到。請告報管勾日本國進<br/>　　奉人所。詳前項　聖旨指揮施行。右開送傳法院詳閤<br/>　　關子內事理施行。<br/>　　右劄子付日本國僧成尋等并通事陳詠仰。依客省關子<br/>　　內理事。具知委子<span class='note-inline'>(【考】子或文字)</span>狀。連申<span class='note-inline'>(【考】連松學兩本作速)</span>不得有違。<br/>　　　　年月日　有判<br/>　　客省官人來與文狀。<br/>　　客省撿會蕃夷朝貢條貫內一項。進奉人人<span class='note-inline'>(【考】人恐入字)</span>皇城<br/>　　竝令譯語官預先行告報。不得下將帶頭刃懷挾文字<br/>　　者。<br/>　　右劄送引伴日本國僧通事陳詠仰。依此造示日本國<br/>　　僧成尋等八人朝見。不得將帶頭刃并懷挾文字入皇<br/>　　城。各具知委文狀連申。<br/>　　　　熙寧五年十月二十一日　在判</p>
<p style="margin-left:2em">七時行法了。經一二三。</p>
廿二日<span class='note-inline'>(丙申)</span><p style="margin-left:2em">天晴。寅時行法二時了。卯一點借馬九疋八人<span class='note-inline'>(【考】八人諸本缺今據原本)</span>并通事參內。先入一大門。至廊下馬。有安下所。懸幕。蹔逗留。客省官人引入第二門間。乘馬人數百入門。昇殿拜禮之人等也。次入第三大門。經數里入東華門。南廊安下懸幕簾立倚子。且備饗膳。間。數千人來見。辰二點客省官人二人來教立御前呼萬歲作法。辰三點以客省官人并通事為前立入第四門。漸出庭見拜人二人并舞倒三拜。次三拜。次三拜東方一人進出引聲呼。隨其各三拜也。共著赤衫。諸州<span class='note-inline'>(【考】州諸本作列)</span>通判歟。聖主居延和之殿北面。後左右數百人竝立。其中有負胡錄人數十人。　聖主坐銀倚子蹈<span class='note-inline'>(【考】蹈諸本作白)</span>銀床。著赤衫衣。日本一服<span class='note-inline'>(【考】服或行字)</span>庭中立竝。人數百人左右以御前為上列立。次僧等出庭中向南對御<span class='note-inline'>(【考】御下恐脫前字)</span>立。以西為上竝立八人。次有一人引聲云<span class='note-inline'>(【考】云諸本作出)</span>引見。次通事出進敬屈。呼聖躬萬寶。次諸僧低頭。呼萬歲<span class='note-inline'>(【考】原本假名マンズイ)</span>万々歲。次引聲云。賜例物。次從西<span class='note-inline'>(西諸本作四)</span>方經僧前擔渡東方賜衣絹等。即諸僧呼如前。次引聲稱<span class='note-inline'>(【考】稱諸本作講)</span>却。祇候諸僧呼如前。次勅使御藥從御前來<span class='note-inline'>(【考】來諸本俱缺)</span>仰參<span class='note-inline'>(【考】參諸本作某)</span>諸寺可燒香宣旨。次<span class='note-inline'>(【考】次諸本缺)</span>他勅使從御前來仰可參五臺山了。即退出畢。至安下所喫齋。種々珍菓菜飯不可記盡。勅使上卿一人來對坐。同喫齋畢。如本出二門乘馬歸本院。見市頭賣買。金銀珍寶不可記盡。東府西府各數里。大殿廻廊見過了。即車入賜物送來傳法院。物數在請文。</p>
<p class="pre">　　日本大雲寺主阿闍梨傳燈大法師位成尋等准祇候庫<br/>　　賜到下項對見分物。金羅紫衣一副三件。金羅褐僧衣七<br/>　　副各三件。白絹定一百六十疋。右具如前交領到前項竝<br/>　　足。如後異同甘受重罪。不詞。牒件狀如前。謹牒。<br/>　　　　年　月　日牒。<br/>　　馬人人與錢九百文了。各百文有也。<span class='note-inline'>(【考】也諸本作之)</span>未時院書生<br/>　　三人持來　宣旨。云<span class='note-inline'>(【考】云字諸本缺)</span>面奉<br/>　　聖旨已差使臣。令引押<span class='note-inline'>(【考】押諸本缺今據原本)</span>日本國僧成尋等八人<br/>　　并惠詢。自今月二十三日後赴下項去處燒香。<br/>　　大相國寺　大平興國寺　啟聖禪院　顯聖寺　感慈塔<br/>　　開寶寺　福聖院<br/>　　右劄送<br/>　　同譯經惠詢并日本國僧成尋等。請各<span class='note-inline'>(【考】請各諸本作諸客今據原本)</span>依前項<br/>　　聖旨指揮。<br/>　　年月日入內內侍省內東頭供奉官勾當御藥院傳法院<br/>　　　　　　　　　　　　　　　　　　李舜奉　在判<br/>　　於御前賜紫袈裟衫衣裙。為成尋過分事<span class='note-inline'>(【考】事諸本缺)</span>也。延久<br/>　　三年十二月十三日。於日本備中國新山夢於大內賜<br/>　　此甲<span class='note-inline'>(【考】甲閣松學三本作申)</span>袈裟。覺後即思於大唐國賜紫衣相也。<br/>　　今如去年夢。七人皆褐色袈裟裳。八人同八丈美廣絹二<br/>　　十疋也。通事錢三貫<span class='note-inline'>(【考】貫下諸本有文字)</span>也。諸人同心各二疋絹與<br/>　　通事了。合十六疋也。中間僧二人。下法師二人。被朝見<br/>　　是希有也。各充賜廿疋并裝束。已以成富人了。豈異<br/>　　驥尾蠅乎。申時從梵才三藏房有請。即行向。以銀器盛<br/>　　珍菓十坏饗。有少飲從　公家賜羊毛疊十六枚。諸僧<br/>　　各二。廣四尺。長七尺。八枚以紫染。青染絹裹之。宛如<br/>　　衾。賜青染絹帳八帖。四重隔帳蓋莊嚴。戶外三間。同引<br/>　　帳絹莊<span class='note-inline'>(【考】莊下恐脫嚴字)</span>已了。與使四百文錢了。院諸僧來隨喜<br/>　　朝見。三藏云。從西天三藏二人去年來。不朝見。參五<br/>　　臺山了。汝於王者有緣也者。戌時三藏送諸僧茶果。七<br/>　　時行法了。經第四了。客省官人一人來與絹二疋了。八<br/>　　人各出一<span class='note-inline'>(【考】一諸本缺)</span>疋也。</p>
廿三日<span class='note-inline'>(丁酉)</span><p style="margin-left:2em">天晴。卯一點使臣入內內侍省內侍殿供奉官來。即出講堂。少卿并三藏來會點茶。容貌優美。年可廿五六。即借馬九疋出立。先從行向大平興國寺。廣大伽藍也。參大佛殿。寺諸僧來向。中尊丈<span class='note-inline'>(【考】丈諸本缺今據原本)</span>六釋迦。西彌陀。東彌勒。點茶之後。出東大門。乘馬行六里。到啟聖禪院大門。諸僧來向。從西脇門入。先於大門內點茶。引幕張帳立倚子。次禮大佛殿丈六彌勒為中尊。左右彌陀。千百億釋迦。莊嚴甚妙。次禮盧舍那大殿。燒香。先祈誓聖主萬歲萬萬歲。有維那打金高聲呼依。次禮東大殿。燒香釋迦像。次禮西大殿金字一切經莊嚴不可思議。東西南北壁邊有墨字一切經二部。每間經上造樓閣。一間三宇。其下棚置經。次禮泗州大師堂。廻見寢殿。每一間口三人宿造。有厨子三皆有關鎰。十一間殿也。次見食堂。見住僧百五十人<span class='note-inline'>(云云)</span>。次禮佛牙堂。勅使自開封。有勅封簡之內有七寶塔高八尺許。塔內有純金樓閣。閣內有純金筥方一尺許。以錦綾色色縫物絹等。十重裹之。筥內有純金小厨子。<span class='note-inline'>(云云)</span>以赤錦三重裹之。四面立白瑠璃內見徹。<span class='note-inline'>(【考】徹諸本作非也)</span>銀蓮花座上置佛牙。長一寸三分。廣六分。厚四分<span class='note-inline'>(云云)</span>。今禮拜燒香。淚下數行。始自使臣。諸僧百餘人皆置<span class='note-inline'>(【考】置恐竝字)</span>頂禮了。次見國王燒香時大<span class='note-inline'>(【考】時大諸本作大侍。原本作大時而有反點)</span>殿。次著齋座。　皇帝勅賜齋。備百味餙膳不可記盡。使臣。三藏。成尋。寺司。四人一處喫。隔幕七人僧并通事監寺賜紫一處喫。喫了出院向大相國寺。經八里到寺大門。四重閣也。從脇門入於大門內點茶。先禮彌勒大殿六丈佛也。<span class='note-inline'>(【考】六丈恐倒置雲本作丈六)</span>西彌陀。東千百億釋迦。莊嚴甚妙。次禮盧舍那大殿。左右渡殿各五間立彫花嚴。<span class='note-inline'>(【考】甚妙以下廿字諸本俱缺今據原本補之。)</span>大石高七尺許。四面廊各二百間許。次登大殿高閣上。禮五百羅漢。金色等身像。中尊釋迦等身像。燒香了。西樓上有文殊寶殿。師子眷屬皆具。東樓上<span class='note-inline'>(【考】有文以下十四字諸本俱缺今據原本補之)</span>有普賢像。白象眷屬皆具足。次禮佛牙堂。使臣開勅封名法花之院。四面廊外西方也。中有七寶殿。殿內有高臺臺上純金寶殿。高二尺。廣二尺五寸。寶殿之內有純金寶閣。高二尺八寸。廣二尺三寸。閣內有純金筥。廣一尺。高一尺。筥內有純金厨子莊嚴如啟聖院。牙長短亦同。作法如前。厨子有勑封二。先帝今上封敢不開。見徹瑠璃佛牙放光。希有之不可思議。悲<span class='note-inline'>(【考】悲諸本作慼)</span>淚無極。牙堂外前有尺<span class='note-inline'>(【考】尺上諸本有人字。原本尺字恰似人字依誤)</span>迦像。登閣上禮五百羅漢。皆金色也。見京內如掌。廣大不可思議。見　聖主燒香紺瑠璃大殿。遙有光明。件兩院葺瑠璃瓦。大殿有五數。申尅還院了。使臣參內了。來日<span class='note-inline'>(【考】日諸本缺)</span>早旦來院可參殘兩院者。酉時使臣送使云。明日可<span class='note-inline'>(【考】可諸本作上今據原本)</span>賜官馬九疋。私不可借馬宣旨下了者。倩思之希有朝恩也。更非一世事歟。使與一百五十錢了。同二點三藏來坐。勅馬事感歡无極。文慧大師來坐。隨喜讚歎。今日借馬九疋與錢一貫五百文了。七時行法了。經五卷。七人僧并通事與綿十兩。練絹一疋半了。</p>
廿四日<span class='note-inline'>(戊辰)</span><p style="margin-left:2em">卯一點三藏中門張<span class='note-inline'>(【考】張下雲閣兩本注云疑脫帳字)</span>引幕立倚子。待侍中。成尋出參共待。三藏點茶。同二點中使侍中來坐。待官馬至。辰二點未見<span class='note-inline'>(【考】見下諸本有之字)</span>因之私借馬出院計也。官馬待將還歟。過數里見皇城南門宣德之門。七間門樓門也。左右有二樓。各重重五尺許。高頗下。內面左右樓廊造列。<span class='note-inline'>(【考】列諸本作双)</span>外面有左右會。如日本朱雀門。是南面東第一門也。東隔三百步有左掖門。人從此出入。五間大門樓也。漸過巽角有大樓無門戶。下一丈五尺重瓦上造樓也。次向北行見東華門。東面南第一門。大樓門七間。有三門戶。外面左右有十餘間舍。官人進居。　朝見之日最初入門也。漸漸向東行經數里次到福聖禪院。先入奧著僧室。傍造巖堀。<span class='note-inline'>(【考】堀即窟字)</span>諸僧入坐喫茶。次入食坐。侍中。三藏。成尋。三人同坐食當寺主人私房了。饗膳盡善窮美。皇帝勅賜齋也。去座時。侍中問飽否。少僧答飽滿。待中感。次大佛殿禮丈六金銅釋迦像。形貌優<span class='note-inline'>(【考】優諸本缺)</span>美也。脇仕二菩薩。十大弟子。四天王。皆以甚妙也。　太宗文皇帝建立也。內天井皆寶殿也。莊嚴不可記盡。次禮東堂泗州大師像。中坐四面有一切經。莊嚴不可思議。次南禮彌勒堂丈六像。次西方禮經<span class='note-inline'>(【考】經諸本作使)</span>藏。中心寶殿有銀泥一切經。先見成實論。寶殿轉輪合見之四面厨子上有四重小閣。四面壁邊有墨字一切經二部。上皆造四重寶。<span class='note-inline'>(【考】寶下恐脫閣字)</span>一間有三小閣不可記盡。次禮盧遮那堂。四面有三千金銀佛像。長一尺座光皆金銀也。太宗文皇帝建立。次羅漢殿中有一間小殿。內納舍利。本造三百一十尺塔。納舍利。為天火被燒。今造寢殿宿置也。前有等身釋迦。東彌勒。西泗州大師立像。著衫裙袈裟。後人人所供養也。西別坐羅漢。十六羅漢。五百羅漢。三尺像也。次登閣上五丈許。見西京。內縣大絹天蓋幡。無佛像。七間五重大閣也。次出院向開寶寺。見　皇城北<span class='note-inline'>(【考】北諸本缺)</span>門東第一門。名景龍門。第二名天陰門。重重樓門小樓等皆如東南門。從此向北經數里到開寶寺。<span class='note-inline'>(【考】寺下諸本有等字原本寺字類似等)</span>次中門<span class='note-inline'>(【考】中門諸本缺)</span>額名勅壽禪院。塔額名感慈塔入塔燒香禮拜先奉<span class='note-inline'>(【考】奉諸本缺)</span>祈聖主次祈乞心願泗州大師真身塔。入奧處也。莊嚴非眼所及。次七寶莊<span class='note-inline'>(【考】莊下恐脫嚴字)</span>之柱。造付山<span class='note-inline'>(【考】山諸本缺)</span>立鏡。居菩薩聖眾。<span class='note-inline'>(【考】眾諸本作主)</span>壁皆如此。九重塔有別堂階。心柱二百二十<span class='note-inline'>(【考】十下諸本有六字)</span>尺。登塔階階侍中<span class='note-inline'>(【考】侍諸本缺)</span>慇懃勸進敬。<span class='note-inline'>(【考】敬下恐脫禮字)</span>九重之內。皆如高一堂造立三千佛。侍中云。若欲參五臺。必可究登九重者。皆<span class='note-inline'>(【考】皆諸本缺)</span>登禮畢。登第十<span class='note-inline'>(【考】十下諸本有四字)</span>階。見四<span class='note-inline'>(【考】四原本作西今從諸本)</span>方如掌。次下了。流汗辛苦。次見羅漢堂造大等身十六五百羅漢。最以甚妙。退出之間。侍中告云。可進感悅表者。以三藏令書案文。以寺能書僧令清書進表<span class='corr'>已</span>了。</p>
<p style="margin-left:2em">申時還間見皇城西門。名闔門。北第一門也。入門向南行二町許。有第二門名宜<span class='note-inline'>(【考】宜閣松學三本作且)</span>秋門。高樓如前。今日廻　皇城。四面大略八町許。如日本　皇城。同二點著本院了。九重廿一丈塔上下之間。心力俱屈。最以難堪。自非勅宣敢無登人。每重有勅宣制止之。札文曰。奉。　聖旨云。僧俗秀亂不可登塔上。若要登者。寺具姓名　進奏。承　聖旨可令上者。酉尅梵才三藏以筆示云。大唐特差中使。相伴燒香。其禮最厚也。未曾有事也者。院司家<span class='note-inline'>(院書生者名司家。文名職掌。)</span>來呈參五臺客省牒。</p>
<p class="pre">　　客省牒　傳法院<span class='note-inline'>(廿四日在御藥名)</span><br/>　　　熙寧五年十月二十二日入內內侍省東頭供奉官勾當<br/>　　　御藥院李舞舉<span class='note-inline'>(【考】上文廿二日條作李舜奉為正歟)</span>傳　宣客省日本國僧<br/>　　　成尋等合赴五臺山燒香<br/>　　<span class='note-inline'>(【考】此一行原本左傍有削點)</span><br/>　　【宣客省日本國僧成尋等合赴五臺山燒香】<br/>　　尋於延和殿覆<br/>　　奏奉<br/>　　聖旨依奏者。<br/>　　牒具如前。事項牒<br/>　　傳法院。諸<span class='note-inline'>(【考】諸或請字)</span>詳前項<br/>　　聖旨指揮施行者。謹牒。<br/>　　　　熙寧五年十月二十二日牒<br/>　　權樞密副承旨西上閣門副使權同管內客省四方館公事<br/>　　大點醴<span class='note-inline'>(【考】醴諸本作醒)</span>眾觀公事張　在判<br/>　　東上閣門使管勾客<span class='note-inline'>(【考】客諸本缺)</span>省四方館公事勾當御前忠佐<br/>　　軍頭引見司秋　在判</p>
<p style="margin-left:2em">司家三人乞錢各二貫。先例參臺人皆錢與司家者。與錢者。答云問三藏可隨彼指揮者。七時行法。經第六卷。</p>
廿五日<span class='note-inline'>(己亥)</span><p style="margin-left:2em">天晴。巳時勾當可道<span class='note-inline'>(【考】可道僧名出上文雲閣兩本作可人道)</span>。道送平茸煎物一坏。廣智大師送汁。諸僧䉼皆具。子時照大師來請點茶。未時撰出大日經義釋廿卷。金剛頂經疏七卷。蘇悉地經疏七卷。最勝王經文句十卷。法花論記十卷。安養集十卷。以上六十四卷。將向三藏許借預已了。</p>
<p style="margin-left:2em">奏聞公家可寫留當院由示了。智證大師傳一卷借獻已了。行向文慧大師房。返輔教編三卷。日來朝見。諸寺院燒香。相續無暇。今遊臺日迫。忽劇无極。五臺還來之時可借看由。聞達了。借獻往生要集三帖了。為令知源信僧都業。自持向源信僧都行狀一卷。唐務州七佛道場行辿和尚<span class='note-inline'>(【考】尚諸本缺)</span>請納往生要集返事一通。日本諸儒參源信僧都房作詩一卷。於文慧大師房南在三藏房者。即向三藏房。二人共見感可寫留由各示之。始自國清寺諸州諸寺往生要集不流布由聞之。大略務州請納不流布歟。於日本所聞全以相違。以筆言問三藏云。司家來乞錢三人各二貫者。而前日<span class='corr'>絹</span>六疋。三人各二。錢五貫。上﨟一人三貫。次二人各一貫。今從客省送遊臺牒重所乞無理。三藏答曰前絹錢已多多。不可與者。即此<span class='note-inline'>(【考】此諸本缺)</span>由示司家了。可云大貪欲者之。<span class='note-inline'>(【考】之或助字)</span>酉時照大師舍弟賜紫僧惠裳來拜。答了。照大師云。普安禪院住僧。在城西寺也者。七時了。經第七。</p>
廿六日<span class='note-inline'>(庚子)</span><p style="margin-left:2em">天晴。辰一點向大平興國寺浴院。沐浴僧俗數百人集。浴室內暗。互<span class='note-inline'>(【考】互原本作◇蓋互字。諸本作遯)</span>。不見形。午時文慧大師來返往生要集。狀云。往生要集<span class='corr'>已</span>略覽之甚妙。觀音㡠必<span class='corr'>已</span>瞻敬也。<span class='note-inline'>(【考】上文十九日條文惠大師持來白衣)</span>却示之。近晚請訪及喫少菓子者。未時慈濟大師來借阿彌陀大呪句義了。同二點文慧大師來請。即相共向房。以銀器盛珍菓八種并美菜五種。饗羹五度。茶飲五坏。銀小器也。同四點還房。申時遊臺使臣來。</p>
<p class="pre">　　勅宣文最有盛。隨身還去。以後日可盡。來月一日可<br/>　　共去由約了。出文字如後。三藏共出向點茶。<br/>　　<span class='note-inline'>(【考】原本頭注云以下四行唐人手跡也。)</span><br/>　　鐸謹惟<span class='note-inline'>(【考】惟原本作淮或候字今從諸本)</span><br/>　　謁<br/>　　大師<br/>　　　　十月　日右斑殿直新授管伴劉鐸　狀<br/>　　　酉一點慈濟大師來返阿彌陀大呪句義。與頌一紙<br/>　　　如後。<br/>　　　　　　伏蒙<br/>　　　　　　日本閣梨見。示<br/>　　　　　　彌陀大呪記。謹回<br/>　　　　　　納。因書拙頌奉<br/>　　　　　　謝。伏惟<br/>　　法慈少賜<br/>　　采覽<br/>　　　　譯經證義慈濟大師智敬上</p>
<p style="margin-left:2em">彌陀密呪不思議。具足十種甘露味。大士能將此法門。縱橫演出為編記。吾於少歲多誦持。覽<span class='corr'>兹</span>語句增妙利。願今以此徧流通。同入文殊根本智。<span class='note-inline'>(【考】第六句<span class='corr'>兹</span>字諸本作慈)</span></p>
<p style="margin-left:2em">戌時三藏切請。即行向與詩二通如後。依紙長不續。在別。文慧大師和在別。進左大臣殿了。於三藏房數尅問答。有珍果五種。皆用銀器問曰。日本興詩否。答日本道俗以詩為興宴基。至小僧。啟白本尊永絕作詩。但見感不少。退出了。七時法了。經第八。</p>
廿七日<span class='note-inline'>(辛丑)</span><p style="margin-left:2em">天晴。辰一點梵才三藏。文慧大師。共入南隣七客院。禮七寶无價塔。高二丈造立。二重閣內錢右王所造。九重每重造佛菩薩羅漢。塔左右文殊普賢乘師子[象-(豕-一)+(焉-正)]。雲上造立。雲高六尺許。造立一百年來塔前坐。梁朝志公和尚等身像。瘦黑。比丘形。著見紫袈裟衫裙。舉袖見手。骨露現瘦。禮拜燒香了。巳時照大師來請。有一郎中望相見者。即行<span class='note-inline'>(【考】行諸本缺)</span>向。大常博士㔁璹拜觀了。照大師點茶。次廣智大師自茶持來令喫了。同二點御藥來坐。被示曰。嚴寒比難堪。春間可赴五臺者。答云。小師通事欲早歸日本。依之今年早早參者。通事相</p>
<p class="pre">　　去由申文與御藥了。文云。<br/>　　日本國具位名等<br/>　　今月二十六日<br/>　　　聖恩特差使臣引押成尋等往五臺山。巡禮聖境。伏<br/>　　　緣成尋等乍到大國言語不通。今欲乞將同來通<br/>　　　事人陳詠往彼。　貴使於事伏乞。監使御藥旅<span class='note-inline'>(【考】旅諸本作樣)</span><br/>　　　狀敷<br/>　　奏。謹錄狀上。<br/>　　牒件狀如前。謹牒。　年月日<br/>　　具位名牒</p>
<p style="margin-left:2em">遊臺使臣<span class='note-inline'>(【考】臣諸本作召)</span>來。為書申文等乞錢一貫。即與了。三藏點茶。通事毛衣。毛頭巾。手袋。毛襪等直錢五貫與了。御藥早可赴五臺仰通事了。通事買老僧料毛頭巾。毛沓。革手袋三種持來。直一貫五十文與了。七時行法了。經第一二。</p>
廿八日<span class='note-inline'>(壬寅)</span><p style="margin-left:2em">天晴。巳時三藏送羹八坏。菜八坏。菜最美也。諸人悅以喫食。午時買雨衣二領。雨裙二領。錢直三貫七百文<span class='note-inline'>(一具一貫七百一具一貫七百)</span>充<span class='note-inline'>(【考】充諸本作老)</span>僧并賴緣供奉料。殘<span class='note-inline'>(【考】殘諸本作錢)</span>六人各以絹壹疋半買之。戌時司家永和來乞錢。密與一貫了。七時行法了。經第三。</p>
廿九日<span class='note-inline'>(癸卯)</span><p style="margin-left:2em">天晴。辰時　勅使侍中來。為御覽召日本裝束即進　覽衲袈裟。橫皮櫨甲一具。<span class='note-inline'>(薄物)</span>三重繁文綾檜皮色袘。堅文織物綾表袴。至于裙者。依與一般不進覽。指貫合袴錦[袖-由+弗]一襲入日本紫繁文綾袋。使臣令持官人參內了。前日三藏來見此。次日告諸寺。燒香使臣侍中。昨日三藏來見。依兩人侍中奏隨員所召也。皆以鮮淨毛。以之為悅也。午時通事具鞍九具來。三藏定直十四貫買了。未時遊臺使臣來。㳂海盤纏宣旨一紙。州縣傳馬宣旨一紙。州縣兵士宣旨一紙。皆以丁寧　勅宣也。　朝臣<span class='note-inline'>(【考】臣松學兩本作恩)</span>不可思議。感淚難禁。以後日可注取。侍臣持還了。與三百文錢了。雖專輒依三藏定也。申時裝束依員返賜。同二點參少卿房以珍菓茶藥補桃酒饗。其中有金橘大如棗。色似金。內實如小甘子。皮似甘子。得八菓持來。與小師等八人了。出自溫州。無他州。至曉向廣知大師房。有茶藥二丸。戌尅七人讀經。修智證大師遠忌。七時行法了。經四。<span class='note-inline'>(【考】四下諸本有卷字)</span>慈濟大師送文在後。</p>
<p class="pre">　　　<span class='note-inline'>(【考】原本頭注云以下四行唐人手也)</span><br/>　　　　蠟燭壹對獻上<br/>　　　　闍乘臺山供養<span class='note-inline'>(【考】闍乘恐閣梨誤)</span><br/>　　菩薩幸惟<span class='note-inline'>(【考】惟諸本缺)</span><br/>　　　留納。　　　　　　　　慈濟大師　　　　智敬</p>
<p style="margin-left:2em">今見夢記。延久元年同十月七日夜。夢在旅路帝王召御藥賜糧由<span class='note-inline'>(云云)</span>。中心思之。五臺修行成就相也者。今日見㳂路糧料　宣旨符契昔夢。</p>
卅日<span class='note-inline'>(乙巳)</span><p style="margin-left:2em">天晴。辰時以通事陳詠并惟觀為使。志送三藏沙金三兩。細<span class='note-inline'>(【考】細諸本作潤)</span>布一端。依萬事沙汰丁寧也。兩度返送。第三度留<span class='note-inline'>(【考】留諸本作予)</span>納了。同二點馬二疋買。一疋直十貫。一疋直九貫。稅錢八百十五文。合廿貫也。官中判文到來了。午時羅漢供。講堂莊嚴。張帳幕懸縫物十六羅漢。泗州大師一鋪。各廣二尺。高四尺。前居金銀作仏<span class='note-inline'>(【考】仏諸本作双)</span>供花等。次前立金色伎樂菩薩廿體。高二尺。次前供百味膳。即燒香供養。打鈸四口。小鼓一口。鐃一口。法一口。讚聲滿院內。次廻諸堂燒香讚嘆。次向諸房持佛。先向少卿房。出佛布施絹。次三藏房出錢一貫。次參地主護法。次向崇梵大師房。絹一疋。次廣智大師房。絹一疋。次照大師房絹一疋。次有關鏁房。頻押扣咲過了。次成尋房出絹二疋。少卿三藏等切返一疋了。次文慧大師房。絹一疋。次慈濟大師房。絹一疋。次還本堂了。未時三藏送頭巾。龍腦香四兩。乳口絹三種物。文慧大師自持來茶一斤。銘曰。廬山第一等茶。奉送日本闍梨供養。譯館比丘智普封上。曼殊師利菩薩同結勝緣者。戌時從三藏房送珍菓八種。補桃酒一瓶子。諸僧各別皆有今朝送羹八坏。珍菜。今夜重如此。其志丁寧也。同二點少卿并三藏切請向羅漢供。有茶餅等。終日竟夜伎樂歌讚。飲食粥菓。頻雖請出立沙汰無暇不向。頗遺恨也。丑時典座可道自持來錢九百文省。老僧二百文。七人各百。念佛殘錢所奉供也者。老僧呪願納受畢。七時行法了。經第五。</p>
<p style="margin-left:2em">【奧書】</p>
<p style="margin-left:6em">一校了</p>
</div>
<p class='juan'>參天台五臺山記第四<span class='note-inline'>(終)</span></p></div>
</div><!-- end of div[@id='body'] -->
</body></html>