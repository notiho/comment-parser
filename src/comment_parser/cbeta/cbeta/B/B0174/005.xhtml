<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>參天台五台山記</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<div class='other'><a id='mulu18' />
<p class='juan'>參天台五臺山記第五</p>
<div class='div-other'><a id='mulu19' /><p><span class='note-inline'>(【考】延久)</span></p>
同四年十一月一日<span class='note-inline'>(丙午)</span><p style="margin-left:2em">天晴。巳時使臣并三司官人來。參五臺山沿路盤纏文字。三司官人與老僧文云。</p>
<p class="pre">　　三司<br/>　　　日本國僧成尋等<br/>　　差殿直劉鐸引伴成尋等。赴五臺燒香訖却引伴赴闕。<br/>　　日本國僧捌人。每人各來<span class='note-inline'>(【考】來宜作米)</span>三勝。麵壹斤<span class='note-inline'>(【考】斤諸本作引非也)</span>參<br/>　　兩貳分。油壹兩玖錢捌分。鹽壹兩貳分。醋參合。炭壹斤壹<br/>　　拾貳兩。柴漆斤。商客通事壹名。每日支口券米貳勝<span class='note-inline'>(【考】勝下諸本更<br/>　　有貳勝二字。今據原本。)</span>右仰沿路州府縣鎮館驛。依近降驛令供給。<br/>　　往來則例。其券并沿路批勘文曆候四日繳納赴省。<br/>　　　　熙寧五年拾月貳拾捌日給<br/>　　　判官<br/>　　　副使<span class='note-inline'>(【考】副諸本作制。)</span><br/>　　　使</p>
<p style="margin-left:2em">客省官人來。成尋錢十貫。通事錢五貫下賜宣旨持來。以通事請遺官庫。午時請取來。即二貫與客省官人畢。八貫納置三藏房即出。院少卿三藏諸大師皆大門出送。於中門乘馬。官御馬十疋。兵士廿人下給。每人取馬口各二人。私夫馬二疋。三藏自沙汰負物。大門外見物道俗濟濟列立。漸過京中。經五里至順天門外。見金明江有大橋樓。酉<span class='note-inline'>(【考】酉諸本作首。原本亦似首宜讀酉)</span>剋從門馬鋪過十二里至祥府縣新點馬鋪西一町永福院。主出來點茶。諸僧皆來拜。七時行法了。經第六。</p>
二日<span class='note-inline'>(丁未)</span><p style="margin-left:2em">天晴。卯時從新點馬鋪馬十疋來。即出行。過十五里至八甬馬鋪換<span class='note-inline'>(【考】換諸本作擾下同。)</span>馬十疋。過十五里午時至醋溝馬鋪。換馬十疋過十里至十里店馬鋪。十疋換馬。過十里至中牟縣三異驛齋。勅使侍中馳來。賜於五臺可奉供香。即還參了。從驛錢四百五十文請來。中牟馬鋪馬十疋來。即出行過十二里至義井馬鋪。換馬十疋。過十二里酉時至白沙馬鋪留宿。今日行七十三里。三<span class='note-inline'>(【考】三諸本作七)</span>時行法。經第七。</p>
三日<span class='note-inline'>(戊申)</span><p style="margin-left:2em">天晴。卯時騎馬十疋猶向西行。過十二里至國田馬鋪。換馬十疋過十二里至道士店馬鋪換馬十疋。過十里至鄭州靈顯王廟。八百八文買紙幡一百連。香一裹奉供燒香了。二百二十間廣大廟。靈驗神<span class='note-inline'>(云云)</span>。次過五里奉寧驛午時止宿。使臣本宅在此州。因之逗留。從此州京兵士二十人還了。與錢五百文了。從州出替兵士二十人。今日三十九里。三<span class='note-inline'>(【考】三諸本作七。)</span>時行法。經第八。驛錢四百八十文請來了。</p>
四日<span class='note-inline'>(乙酉)</span><p style="margin-left:2em">天晴。今日依使臣乞請逗留。依州下行粟米。諸僧以粟為飯。頗以難堪。私以百五十文買白米交飡耳。使臣以羊毛疊借與。使臣兄弟等來拜。七時行法了。經第一。</p>
五日<span class='note-inline'>(庚戌)</span><p style="margin-left:2em">天晴。辰時賣馬二疋直十五貫錢。本十貫今八貫。本九貫今七貫。路間飼馬有多煩。仍賣了。巳時馬十疋將來。即出驛向乾方行。過十二里至候家庄馬鋪。十疋出乘替了。次過十二里至須水馬鋪。十疋出乘替了。次過十二里至廿里點馬鋪。十疋乘替了。次過十里。至永青馬鋪。十疋乘替了。次過十八里。至<span class='corr'>滎</span>陽縣<span class='corr'>滎</span>陽驛。廣大驛也。路北邊有大海寺。次有天齊仁聖帝廟之門。西大崖下堀大穴有數十立<span class='note-inline'>(【考】立或土字)</span>屋人多住。多乞匈人。次有勅賜護聖禪寺。次入<span class='corr'>滎</span>陽驛了宿。今日過五馬鋪六十四里。三時行法了。經第二。縣兵士廿人替了。</p>
六日<span class='note-inline'>(辛亥)</span><p style="margin-left:2em">天晴。卯四點出馬十疋即向西行。十二里至氾水縣孟店馬鋪。出馬十疋向西行。過十二里至同縣氾水馬鋪。出馬十疋向西行。過十五里入勅行慶開二階樓門。數十人兵士竝立見人數。過入西京東間也。過一里有西樓門至行慶馬鋪。十疋乘替了。過十五里至鞏縣郭村馬鋪。十疋乘替了。孟州堺內縣也。見黃河過行。次行潞河南岸。過十二里至同縣任村馬鋪。向西行過十八里同縣上驛留宿。申一點留了。今日行七十二里。西京之內也。經第三。縣兵士廿人替了。</p>
七日<span class='note-inline'>(壬子)</span><p style="margin-left:2em">天晴。卯時乘鞏縣上驛馬十疋向坤方行。廿四里至永安縣馬鋪。馬十疋出替過十二里渡潞河。浮船橋以大船十六隻渡二町許橋也。過十二里至牙庄馬鋪。十疋出了。過十二里至河陽縣內望仙披馬鋪。十疋了。南方見二山陵并莊嚴寺。過十五里至河陽縣南北樓門廣大。向北行來<span class='note-inline'>(【考】來諸本作乘)</span>也。次渡黃河浮橋。先五町許浮大船廿一隻造橋。隔一里。次渡浮橋十六大船三町許河二分所也。過河陽驛至孟州河陽門前至廣禪院宿。二時行法。經第四。今日過七十五里。縣兵士廿人替了。孟州兵士廿人出了。</p>
八日<span class='note-inline'>(癸丑)</span><p style="margin-left:2em">天晴。卯一點河陽驛馬十疋將來即乘馬向北入孟洲門行店家前。過一里出州北門向北門<span class='note-inline'>(【考】門恐衍)</span>行十二里至梧桐馬鋪。十疋乘替向北行。過十五里至五里馬鋪。十疋乘替向北行。過十八里至十八里馬鋪。十疋乘替向北行。過十七里入壞州門。四面垣上皆有矢倉。垣外有堀川。出洲北門一里至覃懷驛廣大驛也。請食錢了。此驛河內縣也。今日行七十里。三時行法了。經第五。童無二手臂程切失。右大指一具爪。左全無指。二足膝下全無。以腂步行。女相具來拜。與錢不取。僧尼錢本不取由切申。使臣與廿文。自然有才智文字<span class='note-inline'>(云云)</span>。孟州兵士廿人還。壞洲兵士廿人來。</p>
九日<span class='note-inline'>(甲寅)</span><p style="margin-left:2em">天晴。卯一點門馬鋪馬十疋乘向北入壞洲南門。過一里出北門向北行廿里至萬善驛。十疋乘替向北行五里。北行登大降山小路堠。次至長老堠有小伽藍。有道者由聞之。次過十里至山上長平馬鋪。十疋乘替。從萬善驛至長平馬鋪。十五里也。次過十里至黃望堠有小堂文宣王。謁孔子影也。次過一里有孔子小堂。從長平馬鋪過十五里至夾泉堠有夾泉馬<span class='note-inline'>(【考】堠以下五字諸本缺今據原本。)</span>鋪。十疋乘替。過十二里至澤洲晉城縣星軺驛。申剋留了。尚大降山內也。驛客住舍東西壁立石雕詩云。</p>
<p class="pre">　　大行道中作<br/>　　　　宣徹<span class='note-inline'>(【考】徹雲本改徽)</span>南院使河陽三城節度使判茅洲河東路<br/>　　　　經略按撫使　　夏竦<br/>　　曉霜殘雪滿弓刀。萬壑嚴風競怒號。為誓丹心報<br/>　　明主。據鞍不覺太行高。<br/>　　　　　慶曆五年冬至日題<br/>　　　　朝奉郎尚書司勳員外郎知軍州兼管內勸農事輕車<br/>　　　　　都尉賜紫金魚袋　　主儀　　立石<br/>　　宿卿車寄一二知己。<br/>　　　　前河東轉運使尚書刑部員外郎王達上<br/>　　東南重疊憇星軺。<span class='note-inline'>(太行山在本道東市)</span>霜雪隨年入鬢毛。去日不<br/>　　知三路重。廻時便覺太行高。登山臨水離魂斷。鑠石流金<br/>　　暑氣豪。滿眼風波君莫問。一齊分付興香醪。<span class='note-inline'>(【考】與雲閣本注云與)</span><br/>　　　　　慶曆戊子歲夏六月花陽盧　覬書<br/>　　過太行作<br/>　　　　西上閤門使莫州刺史知路州及提舉澤潞冀<span class='note-inline'>(【考】冀原本作冀今讀<br/>　　　　冀諸本亦作冀)</span>州兵馬公事　郭諮<br/>　　難於登蜀道。特險接懷初。盡日至絕頂。百八扶一<br/>　　車。壞橋溪石折。空館栢籬疎。便好歸休去。漳西有弊虛。<br/>　　<span class='note-inline'>(【考】第二句特雲閣兩本作恃恐可也。結句盧閣本注云疑廬。)</span><br/>　　　　　嘉祐四年六月一日左斑殿直澤州管堺巡撿郝從<br/>　　善立石并□<span class='note-inline'>(【考】嘉祐以下二十五字諸本缺今據原本補之)</span>今日過四馬鋪六十二里<br/>　　了。此驛店家見駱馳六疋。背上有鞍肉。前後二。各高一<br/>　　尺。皆有長毛。足如牛。頭如鹿。頭似馬。鼻如牛付繩。尾<br/>　　如猪<span class='note-inline'>(【考】猪下恐脫足字。閣本注亦云。)</span>似馬。高六七尺。長七八尺。或一丈。<br/>　　六頭大小不同。太行山有群羊。三處或五千。或三千。或<br/>　　一千<span class='note-inline'>(云云)</span>。官家　御領<span class='note-inline'>(云云)</span>。二時行法了。經第六。盤纏錢<br/>　　請取了。</p>
十日<span class='note-inline'>(乙卯)</span><p style="margin-left:2em">天晴。卯一點星軺驛馬十疋來。不<span class='note-inline'>(【考】不恐乘字)</span>向北行。山上過十二里至天井關馬鋪。馬十疋乘替尚向北行。太行山上過十里至南小箕馬鋪。十疋乘替向北行。山上過十里至北小箕馬鋪。十疋乘替向北行。<span class='note-inline'>(【考】山上以下十八字諸本脫。今據原本。)</span>山上過七里至晉城縣過太行山了。過六里至澤洲高都驛。見州外廊。垣上四面作矢倉。如壞州。未一點止宿驛了。依壤州兵士廿人從此洲還遣。所催澤洲兵士廿人也。每峯有堠名不可委記。山內住宅有數十所。廿家以下四五家以上散住。山上多作畠。雜役車往還。山上非險峻。山西諸山中最為高。驛各<span class='note-inline'>(【考】各上文作客)</span>舍壁立石刻詩。留題大樹詩。</p>
<p class="pre">　　　　祥符丁巳歲。今<br/>　　　　大參陳公領河東外計嘗<span class='note-inline'>(【考】嘗松學兩本作掌恐可也。)</span>稅駕於高都<br/>　　　　大槐之側。有短什書之詞壁。至是條一紀。近則<br/>　　　　轉輸孫公亦有是詩。觀<span class='note-inline'>(【考】夏侯觀即書碑人)</span>謂年所漸深。墨迹<br/>　　　　或缺。因令工勒石。庶披覽之可見。<br/>　　　　堯佐<span class='note-inline'>(【考】陳公)</span><br/>　　臃腫遂物宜。支離養天壽。我本不材人。[木*封]樹能無咎。<br/>　　　　仲<span class='note-inline'>(【考】孫公)</span><br/>　　太行山上塵。五臺道邊樹。梁園五變家。興亡申<span class='note-inline'>(【考】申松本作中。閣<br/>　　本云疑由)</span>此路。此路邈長在。此樹鬱何茂。誰謂不材哉。性含<br/>　　天理固。<br/>　　　　天聖九年五月一日　　改南和郁刻<br/>　　　　安國軍節度掌書記宣德郎議大理評事夏侯觀書<br/>　　太中大夫大行尚書都官郎中知澤州軍州兼管內觀<span class='note-inline'>(【考】觀宜作<br/>　　勸)</span>農事上柱國賜紫金魚袋王　卅昌立<span class='note-inline'>(【考】卅恐世字。)</span></p>
<p style="margin-left:2em">未時留宿。雖遺恨使臣稱辛苦切留了。今日過四十五里了。二時行法了。經第七。驛下糧錢。</p>
十一日<span class='note-inline'>(丙辰)</span><p style="margin-left:2em">卯一點出馬十疋乘向北。尚行河東道。從州外廊過十五里至王太馬鋪。馬十疋乘替了。過廿里至喬村馬餔。高平縣內也。過十五里至高平縣高平驛宿。未時留了。今日行六十五里。二時行法。經第八。驛糧錢六百餘文請文了。</p>
十二日<span class='note-inline'>(丁巳)</span><p style="margin-left:2em">天晴。寅一點驛馬十疋乘向北行。過十三里至長壽馬鋪。十疋乘替。過十七里至換馬馬鋪。十疋乘替。過十五里至澤洲上黨縣上黨驛。十疋乘替。過廿里至韓店馬鋪。十疋乘替。過十八里至同縣郝店馬鋪。十疋乘替。過十八里至潞州崇賢驛。過驛三里至開元寺安下。少卿儲八人僧<span class='note-inline'>(并)</span>通事齋。盡善窮美。珍菓肴膳。種種不可記盡。寺中諸僧來向燒香。感謝々々。都監大保來坐。還向之次可參次<span class='note-inline'>(【考】次衍原本削之)</span>仕由告了。今日越羊頭山了。二時行。經第一。今日百里。申時止宿。</p>
十三日<span class='note-inline'>(戊午)</span><p style="margin-left:2em">天晴。卯一點寺主送粥。諸僧皆喫了。辰時道俗男女數千人來拜。施錢香等。次諸堂燒香。大佛殿三面壁善財知識甚妙也。巳時澤洲兵士二十人還了。潞洲兵士二十人來了。即馬鋪十疋乘向北行。過二十五里至呈寺馬鋪十疋乘替。渡深都橋向北行廿里。至寺底驛。依無止人被宿過一里至資慶寺宿。主老僧點茶。依崇賢驛請錢。兵士遲來。今日四十五里。宿了。兩驛糧錢合八百文請來了。潞洲此留縣內也。二時行法了。經第二。</p>
十四日<span class='note-inline'>(己未)</span><p style="margin-left:2em">天晴。卯時寺僧儲粥。諸僧皆喫。與錢百文了。行者一人與六十文了。依無驛馬以呈寺馬鋪馬夜留飼乘行。廿五里至孝義馬鋪。只有惡馬貳疋。無馬。仍以本馬重行。只召擔夫十人令擔雜物。二十里至九龍山九龍馬鋪。出馬五疋。淺<span class='note-inline'>(【考】淺恐殘字)</span>以<span class='note-inline'>(【考】以下諸本有八字恐衍)</span>本馬用之。呈寺馬鋪馬夫與錢百文了。過十五里至紫嵓山紫嵓寺。莊嚴廣大寺也。欲夜宿間。從寺內死人擔出。乍驚出寺。過五里至褫亭驛宿。二時行法。經第三。</p>
十五日<span class='note-inline'>(庚申)</span><p style="margin-left:2em">天晴。卯一點出馬十疋乘向北行。過二十里至潞州襄垣<span class='note-inline'>(【考】垣松學兩本作坦)</span>縣窯子馬鋪。五疋出本馬五疋相加乘向北行。一十里過潞州界入威<span class='note-inline'>(【考】威諸本作成)</span>勝軍內縣。過十里入軍內。從馬鋪過廿五里至星軺驛過驛入勅廣教禪院安下。寺僧點茶。依兵士等事未一點留宿。見寺講經。道俗男女聽聞輩百人許。講師佛左方前向西坐高座。女一人佛右方前平坐向講師誦頌。隨講師出聲。次女付聲。次諸僧同音誦。不知何事。講後諸僧耒拜日本僧。道俗男女皆來拜。寺主為日本僧儲大齋。最盡善耳。從威勝軍下糧錢了。兵士廿人出來潞州兵士廿人還了。寢裳<span class='note-inline'>(【考】裳諸本作堂)</span>莊嚴不可思議。天井入數百鏡。每寢床上在小寶殿。二時行法了。經第四。</p>
十六日<span class='note-inline'>(辛酉)</span><p style="margin-left:2em">天晴。卯時星軺馬鋪十疋將來。驛在寺南五里。乘向北行。過十二里至故驛<span class='note-inline'>(【考】故學本作[扠-、]。松本作放。下文十二月十五日條作故亦。)</span>馬鋪。十疋出替。乘向北行。越鼓子山過十五里至交口馬鋪。十疋出替。向北行。過十五里至銅鞮縣西陽驛。錢一貫半請來。十疋乘替。向北過十八里越千佛山。至良候馬鋪宿。山東面石<span class='note-inline'>(【考】石原本作右今從諸本)</span>刻千佛。故名山也。今日六十里。宿了。行法二時。經第五六卷。</p>
十七日<span class='note-inline'>(壬戌)</span><p style="margin-left:2em">天晴。卯一點馬十疋乘向北行。過十五里。至武鄉縣新馬鋪。十疋乘替。過十二里至南開驛。錢四百六十文取了。十疋乘替越斗底嶺。過二十里至大原府祁<span class='note-inline'>(【考】祁諸本作郡今據原本)</span>縣來遠馬鋪。十疋乘替。過石覆山過十五里至盤駞山盤駞馬鋪。十疋乘替。越盤駞山。過十五里至團栢<span class='note-inline'>(【考】栢文下作佰)</span>驛宿。此六七日每日見駱駞三四十疋。委見形躰。頭面如馬。而于鼻付綱。如牛。無上齒。目<span class='note-inline'>(【考】目松學兩本作口)</span>如牛。頸<span class='note-inline'>(【考】頸諸本作頭)</span>細長常曲。捧頭如鶴頸<span class='note-inline'>(【考】二字諸本作鶴頭)</span>頸上下共有髮。足如牛兩分。尾如猪尾。背上二鞍骨高一尺。毛長常臥如牛。高一丈長一丈<span class='note-inline'>(【考】長以下三字諸本缺今據原本)</span>二三尺也。最可云<span class='note-inline'>(【考】云原本作恐云字。諸本作了。)</span>罪業深重。今日行七十七里。驛錢送五百十二文。三時行法了。經七八。</p>
十八日<span class='note-inline'>(癸亥)</span><p style="margin-left:2em">天晴。卯一點馬十疋來。乘向北行。過十五里至團栢店馬鋪。十疋乘替。過十五里至白珪<span class='note-inline'>(【考】珪下文十二月十三日條作桂)</span>村馬鋪。十疋乘替。過廿里至大原府汾州大谷縣懷[這-言+赤]<span class='note-inline'>(【考】[這-言+赤]恐遠字)</span>橋懷遠馬鋪。十疋乘替。向北行。十五里至徐溝縣徐溝驛。北去并州七十四里。留宿。今日行六十五里。三時行法。經第一。</p>
十九日<span class='note-inline'>(甲子)</span><p style="margin-left:2em">天晴。寅一點馬十疋來。乘向北行。二十里至三女馬鋪。十疋乘替行。過十五里至東橋馬鋪。十疋乘替行。過十五里至新店鋪。十疋乘替行。過二十里至平晉驛。莊嚴廣大驛。大原大驛。大原大府。以色幕殊以莊嚴。即以行事侍一人送種種菓并酒九瓶。各納壹斗<span class='note-inline'>(云云)</span>。即與通事三瓶。潞州威勝軍兵士二十人二瓶以一瓶人人<span class='note-inline'>(【考】通事以下廿一字諸本缺。今據原本補之。)</span>飲之。三時行法了。經第二。</p>
廿日<span class='note-inline'>(乙丑)</span><p style="margin-left:2em">天晴。卯一點從大原府龍圖許送粥并有齋請。巳時眾人人多來。<span class='note-inline'>(【考】來諸本缺)</span>即十人參府齋。莊嚴不可思議。知府龍圖容貌最可云貴人。客人<span class='note-inline'>(【考】人下雲閣兩本有同字。松學兩本有俱衍)</span>四人同坐。三座各三人合九人同喫。三座每前向外有頂捧大香盤作人。燒沈檀香如日本不斷香。每一人床有作長一尺立人形。彩色甚妙。捧火舍向人。燒香造花二坏。苔二坏。胡桃一坏。椎一坏。各高一尺許盛之。其次珍菓廿<span class='note-inline'>(【考】廿諸本作十)</span>坏。以銀盞盛之。菜十坏同銀器。著座之後。酒菓十餘度。最後有飯。真實第一齋也。齋了還驛了。被送錢十貫。通事許酒二瓶。使許酒七瓶被送。酉<span class='note-inline'>(【考】酉諸本作爾)</span>時道俗來拜。其中老女三人各志與覆面䉼綿并切衣等。三時行法了。經第三。入夜從府被送粥。<span class='note-inline'>(【考】粥下諸本更有粥字。原本削之。)</span></p>
廿一日<span class='note-inline'>(丙寅)</span><p style="margin-left:2em">天晴。卯時從府被送粥。巳時齋雖非如昨又以丁寧也。被送紫皮裘一領。羊毛皮裘一領綿襪三足。三人老僧䉼。醋一瓶。酒一斗。昨今每使各三十。五十。或百。或百五十皆與了。紫衣老僧來拜。志與皮鞋一足。綿襪一足。有感々々。午時馬十疋乘出驛向北行。過十五里至白楊木馬鋪。十疋乘替行。過十五里至楊曲馬鋪。留宿。龍圖為祈送文云。龍圖閣直學士朝散大夫起居今<span class='note-inline'>(【考】今上原本有舍但削之。今諸本作合。今存原本字形)</span>人集賢殿脩撰知太原軍府事兼管內勸農使河東路經略安撫監牧使兼并伐<span class='note-inline'>(【考】伐雲閣兩本注云疑代)</span>澤潞麟府瓦石路兵馬都總管騎都尉賜紫金魚袋彭城縣開國子食色五百戶劉庠</p>
<p style="margin-left:2em">施紫皮裘一領于日本國大師禦寒。伏願女樂安都太若李氏增延慶壽。</p>
<p style="margin-left:2em">府中殿舍廣大。數百重重門樓。廊外矢倉不可記盡。宛如京城。今日行三十里。二時行法了。經第四。</p>
廿二日<span class='note-inline'>(丁卯)</span><p style="margin-left:2em">天晴。卯一點馬十疋乘向北行。過十五里至塔地馬鋪。出馬十疋乘向北行。過十五里至百井寨百井驛。司官<span class='note-inline'>(【考】司松本作國學本作同)</span>西<span class='note-inline'>(【考】西諸本作兩)</span>頭供奉官來問。馬十疋乘替。并兵士廿人出替。太原府兵士廿人還了。出驛向北行。過二十里至大孟馬鋪。十疋乘替向北行。過十五里至石嶺關。重重門四面垣上矢倉如城。兵士二十人出替。供奉官來謁了。百井兵士二十人還了。十疋乘替向北行。過十五里至新興馬鋪。十疋出替。過十五里至忻州驛宿。今日行九十里。一時行法。經第五。</p>
廿三日<span class='note-inline'>(戊辰)</span><p style="margin-left:2em">天晴。卯二點馬十疋忻州兵士二十人來替。向北行過廿五里至泡池馬鋪。十疋馬來。向北越金山。過廿里至忻口寨金山驛。午時留宿。兩驛錢將來了。依井便宜諸人皆沐浴。使臣洗濯。因之逗留。驛客殿壁立刻詩。</p>
<p class="pre">　　　　三月廿六日行㳂次忻口。見桃花馬上口占。<br/>　　　都轉運使天章閣行制王㳂<span class='note-inline'>(【考】㳂諸本作次)</span><br/>　　金山嶺上望忻口。紅綠一川桃與柳。山東寒食花<span class='corr'>已</span>開。<br/>　　寒　恆　□<span class='note-inline'>(【考】寒恐寨字。恆諸本作垣。此句脫二字。恐寨北恆風)</span>春方來。<br/>　　地寒穠艷雖遲發。却喜陽和延一月。揚鞭處處見桃花。<br/>　　忘却漫漫極白沙。<br/>　　　　癸卯歲管界巡撿　聶覺上石并書。<br/>　　　　寨主劉溫珙立。<br/>　　　　邢靄刻。</p>
<p style="margin-left:2em">今日行四十五里。二時行法了。經第六。忻州少卿儲粥雖有齋請依營〃不參向過了。</p>
廿四日<span class='note-inline'>(己巳)</span><p style="margin-left:2em">天晴。卯一點忻口馬鋪馬十疋來。忻口寨兵士二十人來。向北行過二十里至平地泉馬鋪代州縣內也。十疋馬來。乘向北行。過十五里至買村馬鋪。十疋馬來。向北行。過廿里至崞縣驛。未一點留宿。寨主來謁點茶。錢五百廿一文請來。<span class='note-inline'>(【考】二字諸本缺今據原本補之)</span>諸僧共修天台大師供。以新鍮石盞十六坏。餅菓茶等備供。誦晝讚導師作法了。縣官人二人來喫菓等。三時行法了。經第七。兵士二十人替了。五十五里。</p>
廿五日<span class='note-inline'>(庚午)</span><p style="margin-left:2em">天晴。卯一點馬十疋向北行。廿里至龍泉馬鋪。十疋來向東行。過二十五里至州代內崇軺驛廣大州也。有都督府。代州大卿儲齋并酒菓。諸僧飽滿。代州兵士卅五人被送。崞縣兵士二十人還了。依有虎怖。盜賊恐怖。使臣申加十五人也。三時行法。經第八了。今日卅<span class='note-inline'>(【考】卅原本作此今從學本)</span>五里。</p>
廿六日<span class='note-inline'>(辛未)</span><p style="margin-left:2em">天晴。卯一點大卿被送粥。同四點被送路食。鍐<span class='note-inline'>(【考】鍐雲閣兩本作餕恐可也。松學兩本作該)</span>饀五十心餅五十糖餅五十作飯五十。廣餅五十。法酒二瓶。<span class='note-inline'>(大)</span>辰一點門前馬鋪馬十疋來。馬鋪<span class='note-inline'>(【考】鋪或夫字)</span>十人如例為擔人。出驛向東。出州門渡大橋。向東行廿五里。於店家喫酒菓即出行過卅里入繁時<span class='note-inline'>(【考】時下同)</span>縣城內。住宿繁時驛南行衙。今日行五十五里。三時行法。經第一。代州兵士三十五人還了。縣兵士卅五人出來。</p>
廿七日<span class='note-inline'>(壬申)</span><p style="margin-left:2em">天晴。卯三點出繁時驛行衙申一點到著寶興軍寶興驛。未時始入澸<span class='note-inline'>(【考】　諸本作滅)</span>山谷入軍初門。始見東臺頂感淚先落。過數里入軍門。三重城垣如州城。軍東有興國寺下院入宿驛。見壁有記文云。</p>
<p class="pre">　　大原文叔同諸弟契<span class='note-inline'>(【考】契或挈字)</span>家往五臺求文殊宿此<br/>　　熙寧壬子季夏念十日故誌。<br/>　　念二日登於東臺。求其<br/>　　文殊。觀其聖境甚妙。未時<span class='corr'>已</span>來現於五色祥雲并其<br/>　　圓光。至申時現其遍身之光。出於山谷。瞻禮至於<br/>　　昏暮返廻。時廿六日復筆。<br/>　　　　大原府永利兩監巡提私鹽礬䥫司吏人王倚試笔</p>
<p style="margin-left:2em">離鄉數日到治津。沿路山林量<span class='note-inline'>(【考】量恐景字)</span>色新。此立<span class='note-inline'>(【考】立恐衍)</span>去五臺在百里。須觀聖地過<span class='note-inline'>(【考】過恐遇字)</span>政僧。<span class='note-inline'>(【考】政僧二字可疑或真人之類歟。雲本云當作存神。)</span></p>
<p class="head3">山中耕者</p>
<p style="margin-left:2em">曉耒雨過急趍<span class='note-inline'>(【考】趍雲本作趁。閣本作起)</span>耕。惟恐田中草復生。坡峻上<span class='note-inline'>(【考】上或土字)</span>頑難竝墾。牛羸人困強驅行。勤身春種心無憚。樂聖秋收歲有成。力穡莫憂風與旱。天時人事自分明。</p>
<p class="head3">到寨有作</p>
<p style="margin-left:2em">兩崖直下寶興軍。谷口川頭過幾村。野獸有時晨飲澗。居民無事晝扃門。雲才<span class='note-inline'>(【考】才雲本作方)</span>起處山先暗。日來<span class='note-inline'>(【考】來恐未字)</span>沈時天□<span class='note-inline'>(【考】□恐正字)</span>昏。更隱此中同霧豹。熙朝還會感。天恩。<span class='note-inline'>(【考】二字諸本缺。今據原本。)</span></p>
<p class="head3">宿寶興驛舍有作</p>
<p style="margin-left:2em">危城孤壘截崖垠。南北川<span class='note-inline'>(【考】松學兩本作)</span>勢<span class='corr'>已</span>分。耳畔水聲清瀨<span class='note-inline'>(【考】瀨雲本云當作漱)</span>石。面前山色碧侵雲。花繁嶺上隨風綻。禽語林間入夜聞。忠義處心無畏避。當途豺虎任成群。<span class='note-inline'>(聞前路虎累。故有是句。)</span></p>
<p class="head3">石雞詠</p>
<p style="margin-left:2em">淡花文彩羽毛齊。可愛形容號石雞。飲啄匠<span class='note-inline'>(【考】匠原本曖昧似逐。諸本作匠。)</span>心相上□。<span class='note-inline'>(【考】□恐下字)</span>飛翔得侶鬬高低。每當清曉披煙聚。及到黃昏聒耳啼。時候不知空呌噪。虛名可媿為留題。</p>
<p style="margin-left:2em">繁時縣兵士三十五人還了。寶興軍兵士三十五人出來。從五臺寺主許迎馬十疋。行者七人送之。於燈下供養物色日<span class='note-inline'>(【考】日恐目字)</span>注之。砂金三兩銀十兩。以上成尋供養文殊。唐絹三疋。賴緣快宗聖秀三人各一疋也。惟觀心賢錢各一貫。善久長明錢各五百文。　皇太后宮御經供養目錄。太皇太后亮所付鏡髮文等書了。今日行五十里。昨今從驛至驛中間無馬鋪。三時行法。經第二三了。</p>
廿八日<span class='note-inline'>(癸酉)</span><p style="margin-left:2em">天晴。卯時從真容院送馬八疋。軍驛馬二疋。人人乘登山。先行谷十里。次登坂最以峻嶮。時時下馬徒行。雪十月中下旬雨下凍氷。馬足難駐。谷間五里有地鋪。兵士各住止。谷三十里。坂十五里。登山頂北臺傍路　　下馬拜北臺。遙拜西臺。中臺南臺至于東臺隔山不見。從岑漸下十里。諸僧來迎。以都維那為首。坂口小堂副僧正乘馬來。次諸僧列行。捧幡八流五色也。寶幢二。打鈸僧八人。摠數百人許來。先於堂點茶。先文殊供養物依寺主命取積輿上。敷錦輿內金銀絹如先日色目。鏡髮。又銀二兩。龍腦香一筥。薰陸香三兩渡與已了。香與加名香了。諸僧列行。五里步行。日本人乘馬漸行。時參臺下半真容院。置文殊寶前了。申一點入安下房。莊嚴甚妙也。重重以色錦等所畫幔帳之敷坐。先行浴室沐浴了。次入堂禮佛燒香。堂內莊嚴不可思議。七寶真珠充滿。佛前立禪床終夜宿。<span class='note-inline'>(【考】宿諸本缺。今據原本。)</span>小師皆歸房了。於途中西堂頂現五色雲。使臣先見之告。予次見之也。堂中諸僧行者有其數。而文殊供兩界<span class='note-inline'>(【考】界諸本作品)</span>合行。盡<span class='note-inline'>(【考】盡原本有疑。下廿九日條不可記盡之盡頗似之故今作盡。諸本作直。)</span>界供養。燒種種香。次如意輪供。次法華法一時。經第四五了。終夜於禪床睡。夜無小便思。最奇異也。皇太后宮法華經奉供養了。</p>
廿九日<span class='note-inline'>(申戌)</span><p style="margin-left:2em">天頗翳。卯時於文殊寶前副寺主來坐令喫粥。副僧正覺惠大師承鏑。六<span class='note-inline'>(【考】六諸本作大)</span>師閣主廣大師同喫。主<span class='note-inline'>(【考】主原本似至今從諸本)</span>僧正覺證大師順行者被他行<span class='note-inline'>(云云)</span>。辰刻諸堂燒香。副僧正共引伴。先文殊閣四重莊嚴。堂內七寶供具不可記盡。次四重閣丈六釋迦。彌陀。彌勒。次第三閣銀等身佛四體四方佛<span class='note-inline'>(云云)</span>。文殊閣名瑞相之殿。第二閣名化相之殿。午時於副僧正房齋。客玅濟大師延一坐。生年七十四<span class='note-inline'>(云云)</span>。午時前雪始下。廿八日之間無雪今日下。是希有事也。文殊迎接。敢無所疑。院內諸僧皆感之。副僧正取出菩薩石與人。予得二顆。皆有五色光。未時溫琦表白來坐。問答數刻。最可云才人。安下坊名迎福亭。第三重戶扉記云。　東頭供奉官博州人事於治平肆年七月廿八日宿此。赴任內謁菩薩。遇菩薩見五色毫光。辰時直見。至午時方息。全家樂矣。崔何。又云。趙州龍興寺講經論沙門真宣與當院師公寺主同謁　聖容。恐<span class='note-inline'>(【考】恐諸本作思。)</span>後再來故記之耳。時治平四年六月　日　真宣。</p>
<p style="margin-left:2em">壁上又云。趙州柏鄉坊市戶趙辛。李臻。武順。周備。於熙寧四年四月七日到此處安下。至此月十日廻歸去。清涼寺禮拜一萬菩薩去。謹故記。恐於再來遊此周備記。</p>
<p style="margin-left:2em">又云。真定府平內縣市戶何諷與母周氏等十八人同參真容。見五色毫光。全家樂矣。恐後再來。熙寧五年三月廿<span class='note-inline'>(【考】廿諸本缺。今據原本。)</span>五日。熙寧三年五月十五日到山。至十八日遊臺。東臺上見白毫光。五色光。裏面現文殊菩薩兜羅綿世界五色雲。隨行人。府州開疋帛鋪尼王和。妻毛氏。街<span class='note-inline'>(【考】街雲本作街)</span>和尚。及母親午氏。牛<span class='note-inline'>(【考】牛或午字)</span>宣。街順。王楊哥。陳和。唐清。劉平等至廿二日記。</p>
<p style="margin-left:2em">副僧正所志石三顆皆有五色光。是希有事。申時賜紫都維那省順。廣清涼傳摺本三帖持來。依要文字乞得既了。中心之悅何事如之。作傳玅濟大師延一今朝拜謁人也。酉時上卿來。雁門郡被流人也。以文字通言。戌時使臣藥二種。茶一斤將來志與。三時作法了。經第六。副僧正送非時食。廣大齋。如今朝極不便也。明日可停止之。水藏殿主省岳送石四顆。</p>
</div>
<div class='div-other'><a id='mulu20' />十二月一日<span class='note-inline'>(乙亥)</span><p style="margin-left:2em">天晴。辰一點參寶章閣燒香。下地藥師佛。十六羅漢。上階殿盧舍那佛丈六像座。繞葉上千釋迦。圍繞四千銀菩薩次左延壽王菩薩丈六像。圍繞三千菩薩銀像。次右長壽王菩薩丈六像。圍繞三千銀菩薩。合一萬<span class='corr'>菩薩</span>。次參集聖閣下地千手觀音三丈像。上階殿五髻文殊菩薩丈六像。十六羅漢。觀自在井。次參僧堂文殊菩薩。三堂加階四處共百文錢上獻。次參無言常坐僧疑和尚坊拜見了。既經廿年。<span class='note-inline'>(云云。)</span>午時參副僧正坊齋。三人使臣。通事同喫。齋後馬十疋。寺指南僧省認為。前引八人通事。參大平興國寺<span class='note-inline'>(本名白鹿寺)</span>中臺半腹也。去真容殿五里。先禮文殊閣丈六像。<span class='note-inline'>(名大平興國寺也。〔【考】名諸本作本〕)</span>次禮渾金經藏。次登上殿禮一萬菩薩。次禮萬聖閣。下地五方佛。各有四<span class='corr'>菩薩</span>次上階十地<span class='corr'>菩薩</span>。次禮三千金佛閣。皆以七寶作堂舍重閣。廣大伽藍。寺主賜紫崇暉和尚儲珍菓茶藥。生年八十二。語云。廻五臺五十八度。燒左手無名指供養文殊。於東臺見文殊圓光。頭光。攝身光。并見一萬<span class='corr'>菩薩</span>。於南臺上見金色世界<span class='note-inline'>(云云。)</span>身輕聲高。最可云聖人之。<span class='note-inline'>(【考】之雲本云疑也誤)</span>。次出寺下坂一里。禮金剛窟文殊<span class='corr'>菩薩</span>宅。禮窟穴人。燃松入穴取土了。燒香禮拜。穴前有井。名文殊井。窟上有等身文殊像。眷屬圍繞。興國寺并窟八百文獻上了。次禮大華嚴寺。廣大伽藍也。次參僧房見西天竺三藏。令見貝葉經數十連阿彌陀經。阿魯迦經梵本<span class='note-inline'>(云云。)</span>令見純金尺迦五寸像。令見天竺袈裟。鬱多羅僧。并安位<span class='note-inline'>(【考】位雲本改佗或可也。)</span>會也。予問云。僧迦哩衣有否。答云。室迦呂無。<span class='note-inline'>(云云。)</span>今年秋從西天來。從傳法院以供奉官為使臣。被送五臺山也。十月到著<span class='note-inline'>(云云。)</span>身色黑。髮久不剃。一寸許。若還西天。若欲上京。申一點還安下處了。上官來出文字志酒一瓶。菓子八種次次司來入夜還了。琦表白送日本國院返牒持來。文云。</p>
<p class="pre">　　大宋國河東道代州五臺山大華嚴寺真容菩薩<br/>　　　　院文殊聖容殿。　當殿。　今月廿八日有<br/>　　　　大日本國延曆寺阿闍梨大雲寺主傳燈大法師位<br/>　　　　大宋國賜紫僧成尋。賚到<br/>　　　　大日本國<br/>　　　　皇太后宮降來<br/>　　　　先帝御書經卷。<br/>　　　　　妙法蓮華經一十八卷<br/>　　　　無量義經一卷<br/>　　　　觀普賢經一卷<br/>　　　　阿彌陀經一卷<br/>　　　　般若心經一卷<br/>　　右前件經依數領得。於<br/>　　文殊師利菩薩真容面前如法安置。永充供食<span class='note-inline'>(【考】食恐養字)</span>所<br/>　　集福利。廻向<br/>　　大日本國<br/>　　先皇帝。伏願覺心超悟。通明<br/>　　佛性之源。<br/>　　寶界安居。速紹<br/>　　法王之位。<br/>　　皇太后。伏願長芳<br/>　　凝德。贊<br/>　　寶曆於千齡。永著<br/>　　坤儀。茂<br/>　　瑤圖於億世。然後普願國清<br/>　　君壽。俗富民康。<br/>　　台衡贊<br/>　　堯舜之風。<br/>　　藩屏曜<br/>　　唐虞之化。<br/>　　法輪永茂。<br/>　　鳳曆延鴻。虔禱<br/>　　文殊。冀垂<br/>　　昭鑑。謹祝。<br/>　　　大宋國熙寧五年十一月　日<br/>　　五臺山真容院知菩薩殿講經律論沙門省岳等廻向<br/>　　五臺山真容院知大經藏沙門　　　　　　　　溫著<br/>　　五臺山真容院表白兼講主沙門　　　　　　　溫琦<br/>　　五臺山真容院知錢帛庫講經律論賜紫沙門省古溫道<br/>　　五臺山真容院知客講經律論臨壇闍梨沙門<br/>　　　　　　　　　　　　　　　　　　　　　　省認溫淮<br/>　　五臺山真容院知御書寶章<span class='note-inline'>(【考】章諸本作庫)</span>大閣講<br/>　　經律論沙門　　　　　　　　　　　　　溫明省諸<br/>　　五臺山真容院知六<span class='note-inline'>(【考】六諸本作大)</span>師太閣賜紫沙門　省　　廣<br/>　　五臺山真容院知前殿講經律論賜紫沙門　順　　潛<br/>　　五臺山真容院堂維那講經律論　承侍　　省　　斯<br/>　　五臺山真容院尉典座講經律論賜紫沙門　省　　挑<br/>　　五臺山真容院都維那講經律論臨壇賜紫<br/>　　沙門　　　　　　　　　　　　　　　　省　　順<br/>　　五臺山前十寺副僧正兼真容院供養主同勾當僧正司公<br/>　　事講經律論臨壇首座妙齋大師賜紫沙門　延<span class='note-inline'>(【考】延下脫一)</span><br/>　　五臺山十寺副僧正兼真容院供養主同勾當僧正司公事<br/>　　講經律論傳大乘戒覺惠大師賜紫沙門　　承　　鏑<br/>　　五臺山十寺僧正兼真容院主勾當僧正司公事講經律論<br/>　　傳大乘戒覺證大師賜紫沙門　　　　　　順　　行<br/>　　又大皇太后宮亮附送鏡髮返牒文云。<br/>　　　大宋國河東道代州五臺山大華嚴寺真容菩薩院<br/>　　　　文殊聖容殿。　當殿今月二十八日有<br/>　　　　大日本國延曆寺阿闍梨大雲寺主傳燈大法師位<br/>　　　　大宋國賜紫僧成尋。賚到<br/>　　　　大日本國故<br/>　　　　右丞相從一位藤原朝臣第六女子為<br/>　　　　大皇太后宮亮藤原師信朝臣家室產生云<span class='note-inline'>(【考】云諸本作去)</span>逝。<br/>　　　　藤原朝臣以其室親身物所施。<br/>　　　　　　　　鏡一面<br/>　　　　　　　　髮三結<br/>　　右前件物。尋附<br/>　　文殊師利真容殿內如法安置。持伸供養。所集<br/>　　善因。<br/>　　朝臣家室。伏願<br/>　　雲帡高駕。<span class='note-inline'>(【考】此一句諸本缺。今據原本。)</span><br/>　　追隨三島之仙。<br/>　　鏡智澄輝。<br/>　　證悟一乘之位。更冀<br/>　　居家贊國。咸承<br/>　　吉善之因。<br/>　　蒞公處私。悉獲<br/>　　安寧之報。<br/>　　文殊在<br/>　　聖力昭彭。謹祝。<br/><br/>　　　大宋國熙寧五年十一月　日</p>
<p style="margin-left:2em">五臺山真容院知菩薩殿講經律論沙門省岳等廻向</p>
<p style="margin-left:2em">餘人人名位如前。作者溫琦表白即自持來。法門重重問答。五臺縣知沺泊祥來坐。鴈門縣監酒王上官同來坐。省順和尚送菩薩石四顆。副僧正送五顆。藥枕二。石提子二。依無可然物答不志。遺恨不少。石提子一箇預趙行者溫翰了。來年參仕時可用料也。為遂百日修行。明年可參由示人人了。今朝見　仁宗皇帝御筆飛白寶章閣額。莊嚴甚妙。不可記盡。三時行法了。經第七。</p>
二日<span class='note-inline'>(丙子)</span><p style="margin-left:2em">卯二點還向馬十疋。行者四十人。副僧正被催送。即來坐安下亭。暫談話後還本房了。予為辭別參入。行者申云。為送被去大門者。獻錢二貫預行者了。賜紫省順。知容省認共見了。還亭出立處。鴈門縣監酒王上官。鴈門令黃炎。送石提子一口。燒石一顆。行者四十人喫酒了。五頂有雪。此度不拜。明年可遂巡禮。出寺過二里。小堂副僧正都維那乘馬先來儲茶藥。最丁寧事也。漸登華嚴頂間。雪大下。入華嚴嶺小堂。脫去袈裟裳步行下坂。依雪凍馬足難駐也。從寺。過三十里至嶺下第四鋪從寺知客僧溫志來儲大齋。午時出鋪下行。雪猶大下。過十里雪止。天晴過三十里至寶興驛。軍主送炭柴多多也。軍兵士二十五人出來。行者馬返了。知客來住廨院儲大齋。為令申紫衣出名簿。行者溫仁為令　奏公家出名簿。三時行法了。經第八。</p>
三日<span class='note-inline'>(丁丑)</span><p style="margin-left:2em">天晴。依驛馬不足山馬五疋。軍馬五疋用之。卯一點知客送粥。二點出驛過三十里。於店家喫飯。午時出店過卅里未三點至繁時<span class='note-inline'>(【考】時)</span>驛安下行衙。山行者八人摠與五百文錢了。依兩日送來也。軍兵士四十人還了。酉時知縣來坐。今年四月來縣。明年遊臺必可謁者。三時行法了。經一二。丑時夢從真容院還出時。路盤纏。真容院廿石。大石卅石。以馬出立由<span class='note-inline'>(云云)</span>。昨日夢三萬<span class='corr'>菩薩</span>送給由<span class='note-inline'>(云云)</span>。今日行六十里。</p>
四日<span class='note-inline'>(戊寅)</span><p style="margin-left:2em">天晴。卯時馬十疋來。即出驛通三十里。於店家喫茶菓。依家主謹厚與菓酒錢了。過廿五里申一點至代州驛。縣兵士三十五人還了。州兵士二十人出替。大卿送大齋并酒。官人等多來慰問。入夜大卿送酒一瓶。菓子五種。三時行法了。經三四了。繁畤縣十一月二十七八九。十二月一二三。并六日食錢請來。予雖制止使臣請來也。在山喫寺齋。出寺至軍驛有寺食。只可請一日料而請六日。不便也。</p>
五日<span class='note-inline'>(乙卯)</span><p style="margin-left:2em">天晴。卯時從府彼送粥。辰一點與使臣通事共參府謁大卿。以通事互<span class='note-inline'>(【考】互諸本作樂)</span>通言。最好人也。點茶二度。湯藥一度。即還驛有齋酒。路食別被送。餕饀五十隻。砂饀五十隻。糖油餅五百箇。素油餅五十箇。散子五箇。使與二佰文錢了。次被送路食酒大瓶二口。通事一瓶。使與二佰文了。諸事沙汰使與錢二貫文了。從州前馬鋪十疋來。巳一點乘馬。還至龍泉馬鋪。官人二人各用馬<span class='note-inline'>(云云)</span>。直乍騎過了。過四十五里申時至崞縣驛。州兵士廿人返了。馬鋪擔擔依極疲與餕饀廿二箇了。十一人各二與了。馬鋪一人依使臣絹樻<span class='note-inline'>(【考】樻恐櫃字)</span>破損被責泣淚。與錢一百文了。使驚返。頭中免還了。入夜知縣少府監酒三人共來坐。數尅以通事談話還了。二時行法。經第五。</p>
六日<span class='note-inline'>(庚辰)</span><p style="margin-left:2em">天晴。卯時出驛。州馬五疋。驛馬五疋用之。過二十里至買村馬鋪。州馬五疋還了。驛等馬鋪并十疋用之。過十五里至平化泉馬鋪五疋相替。驛五疋返了。過廿里申一點至忻口金山驛。二時行法。經第六。崞縣兵士二十人返了。忻口寨兵士二十出替。</p>
七日<span class='note-inline'>(辛巳)</span><p style="margin-left:2em">天晴。卯一點出馬十疋即出行。過廿五里至泡池馬鋪。十疋乘替。過廿里至忻州驛。子三點留宿。使臣一紙將來。其狀云。</p>
<p style="margin-left:2em">五臺山真容院講大花嚴<span class='note-inline'>(【考】嚴原本作教)</span>經傳戒賜紫省盛狀。</p>
<p style="margin-left:2em">五臺聖境鎮還軀。想得他方佛國無。一炷。<span class='note-inline'>(【考】炷原本作注今從雲本)</span>名香松月下。生生世世禮文殊。　偶成一頌呈上又頌曰。菩薩出世間。普救眾生苦。无量无數劫。而起大悲心。使臣取書。追還不入內。不奉謁遺恨最深。忻口兵士返了。州兵士二十人出替。忻州建國寺主紹<span class='note-inline'>(【考】紹諸本作超)</span>立來拜。州少卿送糖餅八十枚。酒大瓶。通事一瓶。二時行法了。經七八。今日四十三里。</p>
八日<span class='note-inline'>(壬午)</span><p style="margin-left:2em">天晴。卯一點馬十疋來。過十八里至新興馬鋪十疋出替。過十二里至石嶺關。兵士二十人出替。關司來謁。<span class='note-inline'>(【考】原本作謂今從雲本)</span>十疋出替。過二十里至大孟馬鋪。十疋乘替。過十五里至百井驛。依巡撿使宿至寺宿。名嵓南寺。造補陀落山。海中異類眾生供養觀音。東壁畫帝釋修羅戰。二時法<span class='note-inline'>(【考】法上諸本有行字)</span>了。經第一。關兵士二十人還了。百井兵士二十出替。</p>
九日<span class='note-inline'>(癸未)</span><p style="margin-left:2em">天晴。寅時出馬十疋。即乘向南行。過十五里至地塔馬鋪。馬十疋乘替。過十五里至楊曲馬鋪。兵士并擔人合三十人與油餅酒了。馬鋪兵士三人與了。馬十疋替乘。過十五里至大原府平晉驛宿。未二點止了。龍圖送菓飯種種食酒大九瓶。而通事一瓶。小師等一瓶留下。七瓶返納了。食次有酒。珍菓十種許。中兩三種各留<span class='corr'>已</span>了。二時行法。經第二。</p>
十日<span class='note-inline'>(甲申)</span><p style="margin-left:2em">天晴。卯時龍圖送粥。巳時迎馬十疋。笠三蓋兵士二十人送之。即參入儲甚玅齋。不可記盡。過前日齋。還間二人擔入籠<span class='note-inline'>(【考】籠即鳥籠)</span>於馬前後放之。各百許。即將向驛。各二百文錢與了。未時酒十五瓶送之。予四老小師二人通事各二。五小師各一瓶如前。每瓶一斗。即通事二瓶留下。十三瓶返上<span class='corr'>已</span>了。依思罪報也。申時送粥使臣依賣買切逗留。二時行法了。經第三。</p>
十一日<span class='note-inline'>(乙酉)</span><p style="margin-left:2em">天晴。卯時送粥。殿直切逗留。依之沸湯。巳時送齋有酒一瓶。醋一瓶。申時馬鋪馬十疋來。即出驛間被送齋。不喫出了。過二十里酉時至新店馬鋪宿。二時行法。經第四。大原府被送路食糖餅五十枚。餕饀五十。心餅五十。</p>
十二日<span class='note-inline'>(丙戌)</span><p style="margin-left:2em">天晴。卯時馬鋪馬十疋來。即出行。過十五里至東橋馬鋪。馬十疋替。過十五里至三女馬鋪。馬十疋替。過廿里至徐溝領內徐溝驛。未時止宿了。錢請來。丑時夢入文殊現身說法處見宮殿<span class='note-inline'>(云云)</span>。額名如此。二時行法了。經第五。</p>
十三日<span class='note-inline'>(丁亥)</span><p style="margin-left:2em">天晴。卯一點出驛乘馬十疋行。過十五里至懷遠馬鋪。十疋替過二十里至白桂<span class='note-inline'>(【考】上文十一月十八日條作珪)</span>馬鋪。馬十疋替。過十五里至團佰店馬鋪。十疋替過十五里至團佰<span class='note-inline'>(【考】店以下十三字諸本缺今據原本補之)</span>鎮團佰<span class='note-inline'>(【考】佰上文十一月十八日條作栢)</span>　驛宿。今日行六十五里。二時行法了。經第六內。錢一貫五百文請來。</p>
十四日<span class='note-inline'>(戊子)</span><p style="margin-left:2em">天晴。卯時馬十疋來。即出驛過十五里至盤陀馬鋪。十疋替越石覆山。過十五里至來迎馬鋪。十疋替越斗底嶺。過二十里至南關驛宿。今日過五十里。驛壁詩。</p>
<p style="margin-left:2em" class="lg-abnormal"><div class='lg-row'>百事感心瞻魏闕。五年騎馬猒并州。蛾眉皓齒無消息。坐得南關一段愁。<span class='note-inline'>(第四句坐字諸本作原本作。今坐字)</span></div>
</p><p class="pre">　　　闕將家宿此。　熙寧辛亥八月二日還。<span class='note-inline'>(【考】闕恐文字闕損之意)</span></p>
<p style="margin-left:2em">驛錢持來。二時行法了。經七八一二了。</p>
十五日<span class='note-inline'>(<span class='corr'>己</span>丑)</span><p style="margin-left:2em">天晴。寅三點馬十疋來。即出南關驛。過十二里至新馬鋪。十疋乘替。過十五里至良候馬鋪。十疋乘替。過十八里西陽驛。十疋乘替。至交口馬鋪。十疋乘替。過十七里至故亦<span class='note-inline'>(【考】亦上文十一月十六日條作驛)</span>馬鋪。十疋乘替。過十八里至星軺驛。申一點止宿。威勝軍兵士二十人出替。大原兵士二十人與錢一貫返遣<span class='corr'>已</span>了。今日九十里。兩驛各卅<span class='note-inline'>(【考】諸本作卅)</span>五里也。二時行法。經三四了。</p>
十六日<span class='note-inline'>(庚寅)</span><p style="margin-left:2em">天晴。卯時馬十疋來。即出驛過二十五里至窯子馬鋪。十疋替乘。過二十里至褫亭驛。即至馬鋪十疋替。過五里至紫嵓寺。山土色如紫故名也。即不入寺。過十五里至九龍馬鋪止宿。未三點留了。今日行六十五里二時行法。經五。</p>
十七日<span class='note-inline'>(辛亥)</span><p style="margin-left:2em">天晴。寅二點馬十疋乘。出九龍馬鋪。過二十里至孝義馬鋪。十疋乘替。過十五里至寺底驛。十疋乘替。過二十里至呈寺馬鋪。十疋乘替。過二十五里至潞州崇賢驛。未至州門一里。都督送迎人笠持等六人驛州刺史來宿。因之前亭宿。申時參府使臣通事共參。點茶之後數剋談話。又以好茶點茶。次點湯。自藥也。召出馬前。都督執手騎馬。雖固辭不許。即乘了。以大齋送驛。酒三瓶送之。種種珍菓不可記盡。威勝軍兵士二十人與錢六百文。與菓子等還邑。潞州兵士二十人出替了。三時行法。經六。</p>
十八日<span class='note-inline'>(壬辰)</span><p style="margin-left:2em">天晴。辰一點出崇賢驛。過十八里至郝店馬鋪。十疋馬替。過十八里至韓店馬鋪。十疋替過廿里至上黨驛。未一點止宿。今日五十六里。三時行法。經第七。</p>
十九日<span class='note-inline'>(癸巳)</span><p style="margin-left:2em">天晴。卯一點出驛。馬十疋替。過十五里至換馬馬鋪。十疋替過十七里至長壽馬鋪。十疋馬替。過十五里至高平驛。途中人人置茶垸。馬乘。樣樣器等了。今日四十五里。三時行法了。經第八。從縣送羊疊十枚。</p>
廿日<span class='note-inline'>(甲午)</span><p style="margin-left:2em">天晴。丑一點馬十疋來。出驛過十五里至高村馬鋪。馬十疋替。過二十里至巴公馬鋪。十疋替過十二里<span class='note-inline'>(【考】里下恐脫至字)</span>王太馬鋪。十疋替過十八里至高都驛。巳時止宿。依使臣請乞也。澤州南門外也。從州送羊疊十枚。紫絹半<span class='note-inline'>(【考】半雲本作羊)</span>疊七枚。從州內過行至驛。<span class='note-inline'>(【考】譯諸本缺)</span>州兵士二十人出替。潞州兵士與酒二瓶還了。從州送大齋。僧八人使臣通事。今日行六十五里。三時行法。經第一。</p>
廿一日<span class='note-inline'>(乙未)</span><p style="margin-left:2em">天晴。丑一點馬十疋來。出高都驛過十二里。至北小箕馬鋪。十疋馬替。過十里至南小箕馬鋪。十疋馬替。卯一點出馬鋪過十二里至天井關馬鋪。十疋馬替。過十二里至星軺驛。從車馬鋪十疋馬替。過十二里至夾泉馬鋪。十疋馬替。過十五里至長平馬鋪。十疋馬替。過十五里至萬善馬鋪。南有萬善驛。十疋馬替。過二十里至懷州覃懷驛但驛但驛<span class='note-inline'>(【考】二字恐衍)</span>牓銘北至星軺驛七十里。又星軺驛銘云。南至覃懷驛七十里。北至高都驛四十五里。今日一百五十里。懷州兵士二十人出替。澤州兵士返了。三時行法了經二三。</p>
廿二日<span class='note-inline'>(丙申)</span><p style="margin-left:2em">天晴。卯三點馬十疋來。出驛過十七里至十八里馬鋪。十疋乘替。過十八里至五里馬馬鋪十疋乘替。過十五里至梧桐馬鋪。十疋乘替。過二十里至孟州河陽驛宿。此驛東堂子時留了。驛莊嚴甚妙。堂堂皆懸幕張帳。今日七十里。三時行法了。經第四。</p>
廿三日<span class='note-inline'>(丁酉)</span><p style="margin-left:2em">天晴。卯三點出北門馬鋪馬十疋。即出驛渡黃河浮橋。雨。過十五里<span class='note-inline'>(【考】里下恐脫至字)</span>望仙坡馬鋪。十疋出替。過十二里至牙庄馬鋪。十疋出替。過十二里至油店馬鋪。十疋出替。過十二里至孝義馬鋪。是中路也。非先路。十疋出替。過二十里至洛濱驛。未時止宿了。今日七十一里。二時行法。經第五。參向并還向。大河小川。皆凍厚。人馬行氷上。立春以後大河氷解。大流最希有也。孝義馬鋪東有孝義驛。但無券處也。而為寄宿處<span class='note-inline'>(云云)</span>。又河陽南驛廣大也。見過了。州第三司。不知何州死去了。妻子眷屬以死人入莊嚴棺持入驛。悲呼之聲滿驛最為悲了。<span class='corr'>已</span>經十四日從遠來云云。於京可葬<span class='note-inline'>(云云)</span>。</p>
廿四日<span class='note-inline'>(戊戌)</span><p style="margin-left:2em">天晴。卯一點馬十疋來。出驛過十八里至任村馬鋪。十疋乘替。過十二里至郭村馬鋪。十疋替過十五里至氾水馬鋪。十疋替過十五里至孟店馬鋪。十疋改替。過十二里至滎陽驛。十疋改替。過十二里至永青馬鋪。十疋替過十里至廿里店馬鋪。十疋替過十五里至須水馬鋪。十疋替過十三里至候家庄<span class='note-inline'>(【考】庄或店字)</span>馬鋪。十疋替過十五里戌一點至鄭州奉寧驛依奉官先宿宿店家。今日行百三十七里。三時行法了。經第六。</p>
廿五日<span class='note-inline'>(己亥)</span><p style="margin-left:2em">天晴。卯時移奉寧驛。店家與錢二百八十文了。三十人之內十人各八文。兵士二十人各五文定<span class='note-inline'>(云云)</span>。依使臣請乞蹔逗留。以百二十文買柴。沐浴。申一點馬十疋來。即出驛。鄭州兵士二十人出替。過十五里至道士店馬鋪。十疋換馬。過十二里至國田馬鋪。酉一點止宿了。有便宜宿所之。道士店無宿。白沙馬鋪先宿。又好也。今日行二十七里。三時行法了。經第七。</p>
廿六日<span class='note-inline'>(庚子)</span><p style="margin-left:2em">天晴。寅一點出國田馬鋪馬十疋乘過十五里至白沙馬鋪。換馬十疋。渡金池河。行堤邊過十二里至義井馬鋪。換馬十疋。過十二里至中牟縣馬鋪。過三里至<span class='note-inline'>(【考】至下恐有脫文)</span>換馬兩疋。本馬八疋。過十里至十里點馬鋪。換馬十疋。過十二里醋溝馬鋪換馬十疋。過十二里至八角馬鋪。換馬十疋。過十二里至。新點馬鋪。換馬十疋。過十二里至順天門馬鋪。十疋換馬。即入門看。門官人暫止擔物。以通事觸子細。即過五里至傳法院。使臣送著歸家。馬鋪十人與五十文。持錢重四人與八文了。諸僧來集。隨喜感歎。五臺山行者李溫仁出來。從他道先來。酉一點入宿房了。戌時從三藏房被送酒大一瓶。珍菓三種。<span class='note-inline'>(小甘子。石榴大梨。)</span>三時行法。經八。</p>
廿七日<span class='note-inline'>(辛巳)</span><p style="margin-left:2em">雪下。參臺沿路廿八日全天晴無雨雪。著真容院了。廿九日大雪下。今月一日天晴。參入大平興國寺巡禮院々一二日天晴。出真容院登華嚴嶺間有小雪。即天晴。至廿六日無雪。今日雪下。明知　文殊井加護。院內諸僧皆以威悅。依兩月無雪　公家致恠。勅傳法院被祈雪下。即廿四日大雪下五寸許<span class='note-inline'>(云云)</span>。而途中無雪下。彌以聞喜。辰時參天吉祥三藏房拜觀從中印度摩竭提國到來經廿二年<span class='note-inline'>(云云)</span>。見其容貌最可云奇特。同見中天竺僧二人。五天竺西北大天<span class='note-inline'>(【考】大天恐丈夫誤。世親傳所謂富留沙富羅此翻丈夫國。今 Peghwar（PuruṣaPura）是也。)</span>國僧二人。中天兩人從陸地西藩來。今年二月到著當院。月內　朝見賜紫衣。五月參五臺山。五月還著院。天吉祥三藏同參臺人也。大天國二人從南海來著廣州。今日著當院皆喫茶藥還房。次入新來中天二人房喫茶藥。午時從大天國僧房有請即行向喫茶并湯藥。皆知唐語。今日院內上下皆來集勞問。未時新來中天來坐。令喫茶了。次大天國一人來坐。令喫茶了。官人來房裝束。張帳引幕。未時司家三人來令見還著由。院　奏狀雖乞錢。先日六貫六疋與了。因之雖有廿餘貫稱無由不與之。大貪欲官人也。先例參臺僧還著時必有恩由稱之。而問三藏後可與也。通事與錢三貫了。今朝鄭州兵士二十人各與十五文。長一人與三十文了。戌時三藏送暑預八坏。三時行法了。經第一。</p>
廿八日<span class='note-inline'>(壬辰)</span><p style="margin-left:2em">天晴。巳時通事陳詠齋。以　公家給錢五貫并私錢一貫合六貫獻三藏令修齋。講堂南面少卿并梵才三藏。左方一座。天吉祥三藏。次文惠。々々次慈濟。々々次檀越陳詠。右方一座。小僧。次中天賜紫二人。次大天國二人。有<span class='note-inline'>(【考】有或右字)</span>方面座。日本僧七人。寺餘僧來堂禮堂。錢各引百文。從早旦奉祈　皇帝皇后。打鈸誦讚。次蚤打鼓。至齋期廻諸堂燒香供養。齋了天吉祥三藏召請予與新來中天二人。通事共喫茶。次見月燈三昧經梵夾。無量壽經梵夾。彌勒授化經梵夾。字甚玅也。貝葉長一尺六寸廣三寸。各入金莒兩重裏錦綾。令見日本慶耀供奉梵字。三人梵僧感歎無極。次見白傘蓋真言紙梵本。次見校勘印本後序寫取了如右。</p>
<p style="margin-left:2em">新雕補闕楞嚴經白傘蓋真言後序</p>
<p class="byline">提點兩浙路諸州軍刑獄公事兼本路勸農事朝奉郎守尚書屯田郎中上騎都尉賜緋魚袋借紫苗振述</p><p style="margin-left:2em">壬辰歲冬。余權知蘇州。有西天中印土摩竭陀國那爛陀寺三藏智吉祥。天吉祥二僧。經由見訪。雖言語不同。而傳譯頗曉。問其所能。旦日誦神呪結印。各三千六百道。粉壇一百八座。解經論一十七部　余因出楞嚴經白傘蓋真言示之。乃曰。是經神呪頗多闕失。<span class='note-inline'>(【考】失諸本作矣)</span>今有梵本質而可知。余對曰。是經之譯久矣。何歷代未能補之。彼上人曰。唐譯楞嚴經主般剌密譯<span class='note-inline'>(【考】譯恐諦字)</span>者而<span class='note-inline'>(【考】而恐西字)</span>印土人也。譯語者又<span class='corr'>烏</span>長國人。去中印土西北二萬五千里。非中印土人故不能盡通中天語言。又譯經三藏不空者龜<span class='corr'>兹</span>國人也。嘗游中印土。亦不能盡通中天語言。至今二本差稱<span class='note-inline'>(【考】稱諸本作殊。今據原本。)</span>多所漏略。如智吉祥等即中印土人。本剎帝利之種族。淨飯王之宗裔也。自離中天在路一十六年。凡經十國。余因請梵本校勘唐經白傘蓋真言。般剌密諦本止有四百二十七句許。少二百七十四句。頭少梵音啟請并三歸依。又不空譯本止有四百八十一句。亦少二百十句。二本俱少十方佛海相。日月相。十吉祥。六大神通等。或句讀顛倒不次。今以中印土梵本。離折詳正。排次補闕。共計七百一句。仍請梵書竝刊華字。募工雕印。庶廣流傳。時　大宋皇祐五年四月三日。杭州公署序。</p>
<p class="pre">　　　　　　　　　渭州金山龍游寺僧　克志　校勘<br/>　　　　　　　　　定州開元僧　　　　崇惠　校勘<br/>　　　代州五臺山真容院賜紫華藏大師承遷　都校勘<br/>　　　杭州前管內僧正賜紫崇因大師可中　都校勘<br/>　　　西天中印度摩竭陀國那爛陀寺沙門天吉祥同補闕<br/>　　　　　　　　　　　　　　錢唐　鮑璘書<span class='note-inline'>(【考】唐字原本有疑)</span><br/>　　　　　　　　　　　　　　雕華字　胡遂<br/>　　　　　　　　　　　　　　雕梵字　顏悅<span class='note-inline'>(【考】悅字原本有疑諸本作坈恐<br/>　　　　　　　　　　　　　　　　　悅字。下文揚文公談苑中甚悅之悅頗似之。)</span></p>
<p style="margin-left:2em">大天國三藏來座。以照大師取紙<span class='note-inline'>(【考】疑諸本缺)</span>梵經兩卷來令見予。東印度梵字全不似中天。不知何經。件三藏依不知唐語也。同令見耀公梵字。見感無限。未時司家三人與錢一貫了。依三藏命也。客省官人來乞朝見　奏狀依三藏制止不與返了。今日齋大卿不坐。依召參內。依御生日大卿一人對御齋<span class='note-inline'>(云云)</span>。見天吉祥於五臺見文殊本身圓光身光五重金鍾。五色光。七重花樹。羅漢七人等像畫摠十二相也。感淚難禁。今日三度行向天吉祥三藏房既了。申時文惠大師來借廣清涼傳三卷古傳二卷了。申時三藏梵才大師來座。早作表可進奏狀由示之。今日如意供。三時不動兩界合行。一時法華法。一時經第二卷。遊臺往還。以日本冷泉院前內親王給五條袈裟著用。每日奉祈後世往生極樂。以治部卿上給頭巾著用奉祈二世。</p>
廿九日<span class='note-inline'>(癸卯)</span><p style="margin-left:2em">天晴。於梵才三藏房見奝然法橋并寂照大師來唐日記。即借取書取揚文公談苑如右。</p>
<p style="margin-left:2em">公言。<span class='note-inline'>(【考】言諸本作書今據原本)</span>雍熙初。日本僧奝然來朝。獻其國<span class='note-inline'>(【考】國諸本缺)</span>職員令。年代記。奝然依錄自云。姓藤原氏為真連國五品官也。奝然善筆札。而不通華言。有所問盡<span class='note-inline'>(【考】盡雲閣兩本云疑書字)</span>以對之。國有五經及釋氏經教。竝得於中國。有白居易集七十卷。地管州六十八。土曠而人少。率長壽。多百餘歲。國王一姓相傳六十四世。文武僚吏皆世官。予在史扃閱所降禁書。有日本年代紀一卷及奝然表啟一卷。因<span class='note-inline'>(【考】因諸本作日)</span>得修其國史傳其詳。奝然後<span class='note-inline'>(【考】後諸本缺)</span>歸國。附商人船。奉所貢方物為謝。案日本倭之別種也。以<span class='note-inline'>(【考】以諸本作八蓋因原本作い字也)</span>國在日邊故以日本為名。或言。惡<span class='note-inline'>(【考】惡諸本缺)</span>倭之名不雅改之。蓋通中國文字故唐長安中遣大臣真人來貢。皆讀經史。善屬文。後亦累有使至。多求文籍釋典以歸。開元中有朝衡者。隷<span class='note-inline'>(【考】隷或隸字。諸本空字。今存原本字形)</span>太學應舉。仕至補闕。求歸國。授撿校祕書監放還。王維及當時名輩皆有詩序送別。後不果去。歷官至右常侍安南都督。吳越錢氏多因海舶通信。天台智者教五百餘卷。有錄而多闕。賈人言日本有之。錢俶置<span class='note-inline'>(【考】置或遣字)</span>書於其國王奉黃金五百兩。求寫其本。盡得之。沈<span class='note-inline'>(【考】沈雲本云疑訖)</span>今天台教大布江左。<span class='note-inline'>(右十【考】注右十恐談苑丁數)</span>景德三年予知銀臺通進司。有日本僧入貢。遂<span class='note-inline'>(【考】遂字難解或還字)</span>合門之僧不通華言。善書札命以牘對。云住天台延曆寺寺僧三千人。身名寂照號圓通大師。國王年二十五。大臣十六七人。郡寮百許人。每歲春秋二時集貢士。所試或賦或詩。及第者常三四十人。國中專奉神道。多祠廟。<span class='note-inline'>(【考】祠廟諸本倒置)</span>伊州有大神。或託三五歲童子。降言禍福事。山州。<span class='note-inline'>(【考】州諸本缺)</span>有賀茂明神。亦然。書有史記。漢書。文選。五經論語。孝經。爾雅。醉鄉日月。御覽。玉篇。蔣魴歌。老列子。神仙傳。朝野僉載。白集六帖。初學記。本國有國史。祕府畧。日本記。文觀<span class='note-inline'>(【考】無)</span>詞林。混元錄等書。釋氏論及疏鈔<span class='note-inline'>(【考】鈔諸本作論)</span>傳集之類多有。不可悉數。<span class='note-inline'>(【考】數諸本作教)</span>寂照領徒七人皆不通華言。國中多有王右軍書。寂照頗得其筆法。上召見賜紫衣束帛。其徒皆賜以紫衣。復館<span class='note-inline'>(【考】復館諸本倒置)</span>于上寺。寂照願遊天台山。詔令縣道續食三司使丁謂見寂照甚悅之。謂始<span class='note-inline'>(【考】始宜作姑)</span>蘇人。為言其山水可<span class='note-inline'>(【考】原本初作奇而削其上部)</span>見。寂照心愛。因留止吳門寺其徒不願住者。遣數人歸本國。以黑金水瓶寄謂。并詩曰。提攜三五載。日用不曾離。曉井斟殘月。春爐釋夜澌。鄱<span class='note-inline'>(【考】鄱原本似鄱。雲本亦改郡他本作都)</span>銀難免侈。萊石自成虧。此器堅還實。寄君應可知。謂分月俸給之。寂照漸通此方言。持戒律精至通內外學。三吳道俗以歸嚮。寂照東游。予遺以印本圓覺經。并詩送之。後寄書舉予詩中兩句云。身隨客槎遠。心學海鷗親。不可忘也。圓覺固目不暫捨云。後南海商人船自其國還。得國王弟與寂照書稱野人若愚。<span class='note-inline'>(【考】雲本頭注云若愚即具平輒王乃村上帝第七之王子。冷泉圓融帝之介弟也)</span>書末云。差乎絕域殊方。雲濤萬里。昔日芝蘭之志。如今胡越之身。非歸雲不報心懷。非便風不傳音問。人生之限<span class='note-inline'>(【考】限宜作恨)</span>何以過之<span class='note-inline'>(云云)</span>。　後題寬弘四年九月。</p>
<p style="margin-left:2em">又左大臣藤原道長書略云。商客至通書。誰謂宋遠。用慰馳結。先巡禮天台更攀五臺之遊。既果本願。甚悅。懷土之心。如何再會。胡馬獨向北風。上人莫忘東日。後題寬弘五年七月。</p>
<p style="margin-left:2em">又治部<span class='note-inline'>(【考】部原本缺今從諸本)</span>卿源從英書略云。所諮唐曆以後史籍。及他內外經書。未來本國者。因寄便風為望。商人重利。唯載輕貨而來。上國之風。絕而無聞。學者之恨在此一事。末云。分手之後。相見無期。生為異鄉之身。死會一佛之土。書中報寂照俗家及墳墓事甚詳悉。　後題寬弘五年九月。凡三書皆二王之迹。而野人若愚章草特玅。中土能書者亦鮮及。紙墨尤精。<span class='note-inline'>(【考】精原本缺。今從諸本)</span>左大臣乃國之上相。治部九卿之列。<span class='note-inline'>(右十一〔【考】右十一恐丁數〕)</span>揚文公談苑第八文。中天新來二人來<span class='note-inline'>(【考】來原本作末。今從諸本)</span>坐。點茶了。次大天國二人來坐。點茶了。客省官人來。依先約與絹二疋了。三司券付了。亦可傳三司由了。如意供。三時法華法。二時經三四。不動一時了。</p>
卅日<span class='note-inline'>(甲辰)</span><p style="margin-left:2em">天晴。卯時以通事參五臺山慶悅表奉御藥許了。午時通事還來云。待從　內被出遲來。但表被納了。以文惠大師合作表<span class='note-inline'>(【考】合恐令字)</span>以定照筆受令書也。日本國延曆寺阿闍梨大雲寺主傳燈大法師位賜紫沙門<span class='note-inline'>(臣)</span>成尋等</p>
<p style="margin-left:2em">右臣等先蒙　聖恩。特差天使。并遞馬驛券送彼五臺。瞻禮聖相。<span class='corr'>已</span>於今月二十六日却廻傳法院訖。以臣異國凡四十三。<span class='note-inline'>(【考】此句恐有誤脫)</span>[兙-十+羽]誠願欵。今獲圓成。慶悅于心。仰荷睿睠。臣等無任瞻　天威聖激切歡抃之至。謹奉表稱謝。以聞謹奏　年月日　具位狀表</p>
<p style="margin-left:2em">未時使臣殿直來。雖乞券昨日預客省了申<span class='note-inline'>(【考】申恐由字)</span>示了。昨日買法華法壇板八枚八百文。方木五本<span class='note-inline'>(【考】本原本蠧蝕殘晝似枝。今從諸本)</span>二百五十文。今日造了。又與百文了。戌時堂莊嚴了。三藏<span class='note-inline'>(【考】藏諸本作苑今據原本)</span>切請。參向喫酒。珍菓十二種。菓五種。汁五度。飯□丁寧也。三時行法了。經第十。</p>
<p style="margin-left:1em">【奧書】</p>
<p style="margin-left:1em">承安元年八月五日<span class='note-inline'>(癸未)</span>依仰終筆功矣</p>
<p style="margin-left:3em">承久二年沽洗十三日一校了</p>
</div></div>
</div><!-- end of div[@id='body'] -->
</body></html>