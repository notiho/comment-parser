<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>參天台五台山記</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<a id='mulu1' />
<p class='juan'><span class='note-inline'>(577A)</span>參天台五臺山記第一</p><p class="byline">成尋　撰</p>
<div class='div-other'><a id='mulu2' />
<div class='div-other'><a id='mulu3' />延久四年三月十五日<span class='note-inline'>(乙未)</span><p style="margin-left:2em">寅時。於肥前國松浦郡<span class='note-inline'>(【考】郡雲本作那非也)</span>壁島。乘唐人船。一船頭曾聚<span class='note-inline'>(字曾三郎)</span>南雄州人。二船頭吳鑄<span class='note-inline'>(字吳十郎)</span>福州人。三船頭鄭慶<span class='note-inline'>(字鄭三郎)</span>泉州人。三人同心令乘船也。船頭等皆悅給物。密密相搆<span class='note-inline'>(【考】搆松本作稱)</span>也。志與物。<span class='note-inline'>(【考】志諸本)</span><span class='note-inline'>(作悉。原本蠢蝕殘晝似志。今據之。志與後文多用之。扶桑略記廿六云。與船頭等物員。米五十斛云云。參照。)</span>米五十斛。絹百疋。褂二重。沙金四小兩。上紙百帖。䥫百廷。水銀百八十兩等也。同乘唐船人。賴緣供奉。快宗供奉聖秀惟觀。心賢。善久沙彌長明。不乘船還人。永智。尋源。快尋。良德。一能。翁丸。拭淚離去。辰時依西風吹不出船。在璧<span class='note-inline'>(【考】璧上雲本朱加那字恐非)</span>島西南浦。法華法後夜經第六卷。如意輪供。海邊人來時。諸僧皆隱入一室內。閉戶絕音。此間辛苦不可宣盡。午時日中經第七卷。如意輪供。唐人酒盛。最以有興。申時文殊供。戌時初夜經第八卷。如意供。<span class='note-inline'>(【考】供上雲本朱加輪字)</span></p>
十六日<span class='note-inline'>(丙申)</span><p style="margin-left:2em">寅時。依有東風出船上帆。無幾有西風。船還著本泊了。卯時後夜經第一卷。如意輪供。海邊男女頻來賣買。終日閉戶極以難堪。午時日中經譬喻品。如意輪供。<span class='note-inline'>(【考】供字諸本缺但松雲閣三本傍有供字。今據原本)</span>申時文殊供。船頭杪剳等<span class='note-inline'>(【考】等松學兩本作十非也)</span>以鷄酒祭諸神。燒紙錢幡讀祭文。其後酒宴五六日。度雙六興宴。<span class='note-inline'>(【考】興字雲本缺)</span>戌時初夜經第二卷了。如意輪供。每日念聖觀音呪一萬遍。風天真言一萬遍。祈乞海安。</p>
十七日<span class='note-inline'>(丁酉)</span><p style="margin-left:2em">天晴。卯時後夜經第三卷。如意<span class='note-inline'>(【考】意下雲本朱加輪字下同)</span>供。辰時邊<span class='note-inline'>(【考】邊上閣本注加海字)</span>人來集。閉戶絕聲。午時日中經第四卷。如意供。申時文殊供。戌時初夜經第五卷。如意供。依無順風。猶在壁島。</p>
十八日<span class='note-inline'>(戊戌)</span><p style="margin-left:2em">天晴。依無順風不出船。七時行法如例修了。經六七八卷。</p>
十九日<span class='note-inline'>(己亥)</span><p style="margin-left:2em">天晴。寅時東北順風大吹。先乘坏出見埼。波體宜由來告。即以艫<span class='note-inline'>(【考】艫宜作艣下同)</span>進船。卯時上帆亂聲擊鼓出船。爰東風切扇。波濤高猛。心神迷惑。不修行法。心中念佛。隨波上下。船亦轉動。波打上坏。上人澀損。<span class='note-inline'>(坏戴大船上坏高五尺。海上至大船上六尺。)</span>敢不足言。予終日不食。聖秀。心賢。長明不覺醉臥。餘人頗宜。予倚懸大袋。終日竟夜辛苦。五箇年間以不臥為勤。今望<span class='note-inline'>(【考】望閣本注云望恐至。案與臨字同意)</span>此時。殆可退轉。<span class='note-inline'>(【考】轉下諸本有也字今據原本)</span></p>
廿日<span class='note-inline'>(庚子)</span><p style="margin-left:2em">天晴。飛帆馳船。雲濤遮眼。只見渺渺海。不見本國山島。午時比<span class='note-inline'>(【考】比諸本作北今據原本)</span>過高麗國耽羅山予頗宜少食了。三人重醉同昨日。唐人中二人醉臥。申時少雨下。入夜不晴。不見星宿。只任風馳船。不知方角。由唐人所申。終夜雨氣不散。只以非大雨為悅聞風浪聲。猶如鳴雷。</p>
廿一日<span class='note-inline'>(辛丑)</span><p style="margin-left:2em">風吹如故。雨氣不散。辰時髣髴見日光。即知方角。知風不改。午時天晴。少有乾風。船人騷動。祈神卜之。艮風出來。予心中不動。念五臺山文殊。并一萬菩薩天台石橋五百羅漢。念誦數萬遍。戌時始念不動尊呪一萬遍。丑時六千遍了。有吉夢。寅時一萬遍滿了。有好夢。</p>
廿二日<span class='note-inline'>(壬寅)</span><p style="margin-left:2em">天睛。艮風大吹。唐人為悅。中心思之萬遍呪力也。其由示抄剳了。林皐告云。<span class='note-inline'>(字林廿郎〔【考】廿字諸本作少。今據原本〕)</span>昨日未時入唐海了。以繩結鉛入海底時。日本海深五十尋。底有石砂。唐海三十尋。底無石有沼。右<span class='note-inline'>(【考】右雲松閣三本作古。原學兩本作右)</span>昨日量了者。住室內間。不見斤<span class='note-inline'>(【考】斤閣學兩本作何非也)</span>量者。林皐但馬唐人林養子也。予見四方無山無際。三人猶醉臥。終日竟夜。飛帆馳船。數萬念誦。敢無間斷。今日濱雀二來船中。如巡禮<span class='note-inline'>(【考】禮松本作視)</span>記。<span class='note-inline'>(【考】指圖仁入唐求法巡禮記)</span></p>
廿三日<span class='note-inline'>(癸卯)</span><p style="margin-left:2em">雨下。艮風大吹。波浪高扇。午時天晴風止。海中留船。待順風吹。令人登桅。令見山島。悉稱不見。戌時得順風馳船。終夜飛帆。雀尚有。</p>
廿四日<span class='note-inline'>(甲辰)</span><p style="margin-left:2em">天晴。風吹如故。馳船不止。午時風止船留。令人登桅見山。戌時南島稱不見。風吹來。終夜向北馳船。人人竟夜歎息。雀猶在船。</p>
廿五日<span class='note-inline'>(乙巳)</span><p style="margin-left:2em">天晴。東北風吹。大悅進船。巳時以後。四方大翳。不辨東西。午時天晴。順風如故。未時始見蘇州石帆山。大巖石也。無人家。船人大悅。丑時至蘇州大七<span class='note-inline'>(【考】七原本傍注有セチ假名。閣本傍注有茅字。誤讀セチ歟)</span>山宿。從日本國至大唐蘇州三千里。<span class='note-inline'>(弘法大師云。海路間三千里到蘇州。)</span></p>
廿六日<span class='note-inline'>(丙午)</span><p style="margin-left:2em">天翳。不知東西。不<span class='note-inline'>(【考】不雲松學三本作未)</span>出船。巳時天晴。依無順風以艫進船。申時著明州別島徐翁山。無人家。海水頗黃。西南見楊山有人家。三姑<span class='note-inline'>(【考】姑閣本作始注改姑)</span>山姑<span class='note-inline'>(【考】姑恐衍)</span>相連有人家。將著徐翁山間。北風大吹。騷動無極。殆可寄巖石。適依佛力。得著別島宿。諸僧皆醒。如死亦蘇。</p>
廿七日<span class='note-inline'>(丁未)</span><p style="margin-left:2em">天晴。巳時出船。依有北風。以艫進船。未時著明州黃石山。山石并土。其色如紅。大海水大濁最黃。從此島得順風一日至明州<span class='note-inline'>(云云)</span>。北見北界山有人家依南風吹去黃石山廻船著小均山。黃石西南山也。有四浦多人家。一浦有十一家。此中二宇瓦[卄/(亡@口)/月]大家。餘皆萓屋。十有餘頭羊。或白或黑斑也。小均山東南有桑子山。有人家。灣海五六町。桑子山南隔<span class='note-inline'>(【考】隔雲閣本作渟原本亦似渟)</span>海數里。有大均山有二十四澳。<span class='note-inline'>(【考】澳松閣學三本作灣非也)</span>各人家多多也。大均山西畔有隨稍山。有港無人家。小均山頂<span class='note-inline'>(【考】頂松學)</span><span class='note-inline'>(兩本作埃)</span>有清水。法師等以瓶三口取水來。獻佛閼伽。諸僧飲之。</p>
廿八日<span class='note-inline'>(戌申)</span><p style="margin-left:2em">雨下。依無順風猶在小均山。沈小六郎來示山等名。申時南風大吹。島人以小船四隻相共助大船。廻島著北面宿。</p>
廿九日<span class='note-inline'>(己酉)</span><p style="margin-left:2em">小雨下。依北風大吹不出船。廻島著南面。戌時始修法華法。一時經第一卷了。如意供。一時文殊供。一時兩界供養法了。無讚眾。</p>
</div>
<div class='div-other'><a id='mulu4' />四月一日<span class='note-inline'>(庚戌)</span><p style="margin-left:2em">辰時。依北風吹出船。申時著袋山。有<span class='note-inline'>(【考】有閣本)</span><span class='note-inline'>(注有恐在)</span>隨稍山西山也。有人家。東南有欄山。有人家。雖有順風依潮向止船<span class='corr'>已</span>了。七時行法修了。</p>
二日<span class='note-inline'>(辛亥)</span><p style="margin-left:2em">辰時出船。依潮滿以艫進船。午時到著東茹<span class='note-inline'>(【考】茹雲閣兩本作茄)</span>山。船頭等下陸參沺<span class='note-inline'>(【考】沺即泗字泗州僧伽。真相大師是也。松閣學三本作泗)</span>州大師堂。山頂有堂。以石為四面壁。僧伽和<span class='note-inline'>(【考】和字各本缺但四本傍注補之)</span>尚木像數體坐。往還船人常參拜處也。未時乘坏參仕了。山南面上下有二井。水極清淨也。沸湯行水了。向東南見楊翁山。有人家。翁山西見馬務山。無人家。有三路港。依風向吹不出船宿。七時行法修之了。經四五六卷了。</p>
三日<span class='note-inline'>(壬子)</span><p style="margin-left:2em">依西風吹尚不出船。在東茄葉<span class='note-inline'>(【考】茄上文作茹)</span>山。福州商人來出荔子。唐菓子。味<span class='note-inline'>(【考】味諸本作朱今據原本)</span>如干葉<span class='note-inline'>(【考】松本作于葉雲本干菜。閣本干荼舉本于葉恐干棗之誤)</span>大似葉<span class='note-inline'>(【考】同上恐棗)</span>離去上皮食之。七時行法修了。一船頭曾聚志<span class='note-inline'>(【考】志諸本作悉今據原本)</span>與縫物沺<span class='note-inline'>(【考】沺即泗字見上註)</span>州大師影一舖。告云。有日本志者隨喜千萬。</p>
四日<span class='note-inline'>(癸丑)</span><p style="margin-left:2em">巳時。依有順風出船向西行。上帆馳船。未時南見烈港山金塘<span class='note-inline'>(【考】塘恐塘字松學兩本作垢)</span>鄉。有人家。向西北上。有吳農山。無人家。連四座小山。大船不可通。來去山外通船。烈港<span class='note-inline'>(【考】港松學兩本作泥)</span>山南有一小山。號為鐵鼠山。無人家。山下泊得船留。鐵鼠山西有加門山。無人家。西有令磏<span class='note-inline'>(【考】磏恐䃙)</span>山。無人家。山中下有通船來去。向西南入定海縣。縣南有䃙座山名遊山。港口有虎頂山。無人家。上到招寶山無人家。金鷄均<span class='note-inline'>(【考】均閣本作[土*句])</span>在港口東畔。無人家。從港入明州。令不入明州。直向西赴越州。依越州指南人出來。申時出船向東山北邊。同二點止船。有人家數十。明州界內也。七時行法了</p>
五日<span class='note-inline'>(甲寅)</span><p style="margin-left:2em">天晴。辰時借河船移積雜物。人人分乘兩船既了。巳時得順風出船。午時著明州陸地邊進船。未時過明州界入越州界內進船。酉時止船越州小島。亥時依潮滿出船。終夜以艫進船。七時行法了。</p>
六日<span class='note-inline'>(乙卯)</span><p style="margin-left:2em">寅時一點著越州思胡浦見鵝鳥入籠持來賣與船人。終日留住此浦。七時行法了。</p>
七日<span class='note-inline'>(丙辰)</span><p style="margin-left:2em">雨下。依潮乾不出船。食糖餅。以小麥紛作菓子也。其體似餅。大三寸許。圓餅厚五分許。中入糖。其味甘美。七時行法了。</p>
八日<span class='note-inline'>(丁巳)</span><p style="margin-left:2em">天晴。未時越州人以書通言談話。其後依酒亂客人二人鬬亂。閇室不見。七時行法了。</p>
九日<span class='note-inline'>(戊午)</span><p style="margin-left:2em">雨下。巳時乘移小船運積法門等。猶在思胡浦。七時行法了。</p>
十日<span class='note-inline'>(己未)</span><p style="margin-left:2em">天晴。午時依潮滿少下船至川口。七時行法了。</p>
十一日<span class='note-inline'>(庚申)</span><p style="margin-left:2em">雨下。子時出船浮海。丑<span class='note-inline'>(【考】丑諸本作五今據原本)</span>時夢見多聞天太子并眷屬。七時行法了。</p>
十二日<span class='note-inline'>(辛巳)</span><p style="margin-left:2em">巳時出船。雨雖少下依潮滿風宜。未時著越蕭山泊。三船頭林廿<span class='note-inline'>(【考】廿諸本作少今據原本下同)</span>郎梢工陳從來向慇懃。與小刀各一柄了。廿郎陳從各進糖餅六枚。從陸來人送六枚。船人々分與了。七時行法了。</p>
十三日<span class='note-inline'>(壬戌)</span><p style="margin-left:2em">小雨下。巳時雨止。潮滿々來音如雷聲。人々集出見之。造岸潮向來。奇恠事也。即出船了。未時著杭州湊口。津屋皆瓦[卄/(亡@口)/月]。樓門相交。海面方疊石高一丈許。長十餘町許。及江口河左右同前。大橋亙<span class='note-inline'>(【考】亙松學兩本作立)</span>河。如日本宇治橋。賣買大小船不知其數。廻船入河十町許。橋下留船。河左右家皆瓦[卄/(亡@口)/月]。無隙竝造莊嚴。大船不可數盡。七時行法了。</p>
十四日<span class='note-inline'>(癸亥)</span><p style="margin-left:2em">午時潮滿。人々多來。開河中門戶入船。上河數里。又開水門入船。大橋兩處皆以石為柱。并具足物以貴丹書莊嚴。申時著問官門前見都督門。如日本朱門<span class='note-inline'>(【考】閣本注云朱下恐脫雀字)</span>左右樓三間。前有廊。并大屋向河懸簾。都督乘船時屋也。官人乘輿具五六十眷屬出入。大門多々也。七時行法了。</p>
十五日<span class='note-inline'>(甲子)</span><p style="margin-left:2em">巳時李思愷買作飯與志。味如日本餅淡。大如茄頂頗細。以。小麥粉小豆甘葛竝糖作菓子也。林皐志與櫻子。大如棗。味似鸎實。色又似鸎實。未時梢工陳從志與甘蔗一枝。長四尺。口徑一寸。莭三寸五分。皆齊在之。寸切喫汁。如未煎<span class='note-inline'>(【考】未松學兩本作來)</span>極甘美也。吸取汁後去捨。一船頭曾聚送糖餅十枚。今日依都督酒宴不上船。雜物徒然在小船。終日雨下。</p>
十六日<span class='note-inline'>(乙丑)</span><p style="margin-left:2em">雨下。巳時問官著客商官舍乘轎子。具數多眷屬來著。予上官舍住一屋內。運納船物以官夫運納。予行向問官許付申文。一見了後返與。明日自參府可獻上者。即還倉休息。未時與船頭共向宿處。店家廿町許。所置物以金銀造。食物菓子。不思議也。七時行法了。</p>
十七日<span class='note-inline'>(丙寅)</span><p style="margin-left:2em">巳時。家主張三郎調美食送。見兔馬二疋。一疋負物。一疋人乘。馬大如日本二歲小馬。高僅三尺許。長四尺許。耳長八寸許。似兔耳形。彈琴童二人出來。人々與錢。行法七時了。自䉼買糸鞋<span class='note-inline'>(【考】糸諸本作草今據原本)</span>一足。直八十文。</p>
十八日<span class='note-inline'>(丁卯)</span><p style="margin-left:2em">雨下。家主食如昨日。錢三貫借送問官。開封後可返者。賴緣供奉。快宗供奉。聖秀。各買糸鞋<span class='note-inline'>(【考】糸同上)</span>一足。直各冊文。七時行法了。</p>
十九日<span class='note-inline'>(戊辰)</span><p style="margin-left:2em">雨下。宿坊壁上懸阿閦佛真言。以聖秀令取書取了。現轉女身因緣為渡日本也。陳一郎來向。五度渡日本人也。善知日本語。申云。以陳詠為通事。可參天台者。乍悅約束了。家主張三買送予料笠。直五百五十文。賴緣供奉笠直三百文者。七時行法了。</p>
廿日<span class='note-inline'>(己巳)</span><p style="margin-left:2em">辰時。惟觀取金銀如員持來。巳時以快宗供奉為首六人。遣問官市。申時沙汰了。如員以小船運來。問官之恩不可思議也。小船賃三百文錢與了。七時法了。</p>
廿一日<span class='note-inline'>(庚午)</span><p style="margin-left:2em">雨下。陳詠櫻子一裹持來。細布一端與吳船頭了。申時向浴堂沐浴。八人料錢八十文。吳船頭出了。以細布一端與家主張三郎。不取歸家了。七時法了。</p>
廿二日<span class='note-inline'>(辛未)</span><p style="margin-left:2em">辰時。家主張三來。為買錢沙金三小兩。水銀百兩。渡家主了。紙志與人々。三帖一船頭曾聚。三帖李二郎。三帖林廿郎。二帖火頭男。<span class='note-inline'>(【考】火諸本作大非也今據原本)</span>三帖李愷。十帖留守人。十帖施十郎。裝束分與人々。練袈裟一條。甲袈裟一條。鈍色袍一領。赤色薄物裳一腰。表袴一腰。快宗供奉。甲袈裟一條。赤色練裳一腰。綾表袴一腰。大口一腰。賴緣供奉。生<span class='note-inline'>(【考】生松學兩本作主)</span>袈裟一條。聖秀。狩袴一腰。布袈裟一條。惟觀。狩袴一腰。布袈裟一條。心賢。布袈裟一條。布一収<span class='note-inline'>(【考】収恐段字諸本作收下同)</span>衣料。善久。布一収長明衣料。戌時。吳船頭。林廿郎。李二郎相共出見市。以百千七寶莊嚴。一處或二三百燈。以琉璃壺懸竝。內燃火玉。大徑五六寸。小三四寸。每屋懸之。色青<span class='note-inline'>(【考】青原本作麥恐誤)</span>赤白等也。或懸玉簾莊嚴。女人哢琴吹笙。伎樂眾多。不可思議。或作種々形像以水令舞。令打鼓。令出水。二人如呪師廻轉。二人從口吐水高四五尺。二人從肘出水高五尺。二人馳馬。摠百餘人。造立高臺人形長五寸許。種々巧術不可宣盡。每見物人與茶湯令出錢一文。市東西卅餘町。南北卅餘町。每一町有大路。小路百千。賣買不可言盡。見物之人滿路頭并舍內。以銀茶器每人飲茶出錢一文。都督北方從市中過行。前後共人數百人也。如唐笠朱張時樣張絹。內以蠟為燈糸毛。轎子十餘乘。腰輿十餘乘。男女乘之。最為甚妙。敢不見盡。歸宿了。七時法了。</p>
廿三日<span class='note-inline'>(壬卯)</span><p style="margin-left:2em">天晴。陳詠來。與上紙三帖了。高麗船人來。告知日本言語。惟觀。心賢。善久笠。直五十文錢與之。陳一郎干柿十果持來。大平<span class='note-inline'>(【考】原本作平大而改大平諸本作卒太非也。)</span>白美也。人々各<span class='note-inline'>(【考】各下恐脫與字)</span>果了。行法了。</p>
廿四日<span class='note-inline'>(癸酉)</span><p style="margin-left:2em">雨下。龍華寶乘寺金剛經<span class='note-inline'>(【考】經原本似社字松學兩本作衼雲閣兩本作[袖-由+立]但雲本改經今從之)</span>會請書到來。而依雨不行向。廿三四五三箇日齋。每日二千人<span class='note-inline'>(云々)</span>。<span class='note-inline'>(【考】云一字諸本缺今據原本)</span>會主請書在別紙。七時行法了。</p>
廿五日<span class='note-inline'>(甲戌)</span><p style="margin-left:2em">早旦從金剛寶乘寺金剛般若會々主許。送。迎船。即出乘船。一時許著寺。先拜大佛殿燒香。中尊丈六金色彌勒佛。左右有丈六釋迦彌陀佛。彌勒脇仕<span class='note-inline'>(【考】仕閣本作侍)</span>有比丘形二菩薩。無著世親歟。堂莊嚴甚妙也。黃金佛具燈臺等有其數。每柱卷赤色縫物練絹。以色々練絹結幡花鬘代。禮堂立寄子食床。僧侶竝居佛面左右。賜紫大師等為首各座。次禮五百羅漢院。次禮觀音院。次須菩提院。眾人燒香為事。佛前敷絹。有一僧執香爐啟白。次諸僧竝立打鈸十口許。次著食座。諸僧先以坐具敷寄子坐。乍帖置之。<span class='note-inline'>(【考】置諸本作量今據原本)</span>先食菓子。荔子。梅子。松子。龍眼。味如干葉。<span class='note-inline'>(【考】粟恐棗字)</span>似荔子。頗少去上皮喫之。胡桃子實極大。皮薄易喫破。又作菓五六種不知名。甘蔗。生蓮根。紫苔。為菓子。有櫻子。先乳粥。次汁三度。最後飯極少盛之。申時乘船還宿。七時行法了。</p>
廿六日<span class='note-inline'>(乙亥)</span><p style="margin-left:2em">辰時詠共參府。獻參天台山由申文。於廊可點茶由有命。即向廊喫茶。次從都督內以新去茶院。銀花盤送香湯飲了。見物之人濟々也。退出了。七時行法了。木患子琉璃裝束念珠一串志與<span class='note-inline'>(【考】志諸本作悉非也今據原本)</span>家主了。</p>
廿七日<span class='note-inline'>(丙子)</span><p style="margin-left:2em">午時。府使到來。隨申乞安下寺。可下府寅<span class='note-inline'>(【考】寅字有疑恐宜字)</span>者。南屏山興教寺可宜由示了。使與極細布六尋了。七時行法了。</p>
廿八日<span class='note-inline'>(丁丑)</span><p style="margin-left:2em">天晴。巳時府使來令見興教寺請文。又舌旨云。虞候<span class='note-inline'>(【考】候諸本作惟原本作候今從之)</span>奉舌旨送錢二貫文。往興教寺齋。僧八員與闍梨轎子一乘。請來日<span class='note-inline'>(【考】來松學兩本作表非也。)</span>早赴興教寺齋者。以言示承由府使了。七時行法了。</p>
廿九日<span class='note-inline'>(戊寅)</span><p style="margin-left:2em">辰時。府使并轎子持二人到來。即向興教寺四里許。八人并施十郎共到大門前坐寄子。寺教主諸僧來向。諸共禮堂。堂莊嚴甚妙也。大佛殿釋迦三尊。次禮十六羅漢院。皆等身造像也。次禮天台九祖等身造像。次禮五百羅漢院。長三尺造像。次文殊堂。次深沙大王堂。次阿彌陀堂。有三年行道念佛誦彌陀經僧。大佛殿後二角。有等身大弁功德天像。次禮鬼子母堂。次還安下處。次講堂講經百餘人著座。教主一人禮佛登高座。只一座。無讀師座。高六尺許。有橋如佛說法儀式。唄二人。維那打柱<span class='note-inline'>(【考】柱松學兩本作桂。)</span>出唄。教主表白。讀玄義釋籤第六卷了。次食座。諸僧向食堂了。日本僧等於教主房別食。盡善盡美。錢五百文。賴緣供奉。快宗供奉。各二百文。通事施十郎百文。他人無錢齋了。還宿所休息。大教主老僧為點茶請。行向喫茶。此寺造立後經一百四年。黃金火舍口徑一尺。白銀一尺。有其數。入見教主宿處。置銀大枕。懸銀棹。懸衣裝。出見諸堂。有方池有黃金白銀魚出遊。申時出寺大小教主送大門前。有茶藥。從興教寺北隔二里有淨慈寺。參拜大佛殿石丈六釋迦像。次禮五百羅漢院。最以甚妙。次禮石塔九重高三丈許。每重彫造五百羅漢。竝有二塔。重閣內造塔食堂。有八十餘人鉢。皆裹絹懸木上懸油紙。如興教寺食堂。教主勅賜達觀禪師。年七十四。將入宿處喫茶。坊內莊嚴甚妙。寺內三町許。重重堂廊敢以無隙。以造石敷地。面如塗漆。出去之間。大師出大門送之。諸僧列送。取手乘轎子後還了。申時還著宿所。使者與錢百文。轎子擔二人各五十文。七時行法了。</p>
卅日<span class='note-inline'>(己卯)</span><p style="margin-left:2em">天晴。未時天台國清寺僧四人到來。其中一人僧名允初。<span class='note-inline'>(【考】允松學兩本作元。)</span>云。赤城處咸<span class='note-inline'>(【考】咸松學兩本作戌。)</span>教主通天台教餘人不能了深旨<span class='note-inline'>(云々)</span>。同二點陳一郎來。惟觀相共以腋珠二分員二百餘粒買錢出去。<span class='note-inline'>(【考】去諸本作吉今據原本)</span>非幾八百文持來。七時行法了。</p>
</div>
<div class='div-other'><a id='mulu5' />五月一日<span class='note-inline'>(庚辰)</span><p style="margin-left:2em">天晴。巳時家主張三郎來示云。參天台申文為令加宿坊主名有召。仍參府者。午時淨慈寺妙惠大師勅賜達觀禪師送牒<span class='note-inline'>(【考】牒諸本作牓原本似牒今從之。)</span>云。二日齋者。申時家主張三郎。船頭吳十郎。同來告云。知府都督為大師其志丁寧。二人共進署名已了。來日可參天台者。七時行法了。</p>
二日<span class='note-inline'>(辛巳)</span><p style="margin-left:2em">雨下。午時靈隱寺僧德讚來。志與茶二瓶。天台路問可喫者。與小刀一柄了。明慶院浴堂僧來。志與茶二瓶。即與剃刀二柄了。申時陳一郎來告云。預沙汰府牒<span class='note-inline'>(【考】牒諸本作牓原本似牒今從之。)</span>人二人。錢各百文可取者。以長命錢二百文送之。七時行法了。</p>
三日<span class='note-inline'>(壬午)</span><p style="margin-left:2em">雨下。辰時國清寺允初。以書一封到來。可奉赤城咸<span class='note-inline'>(【考】咸松學兩本作成)</span>教主者。午時陳詠借得明州沈福船來告。即運積雜物乘船已了。同二點府使來。以上紙四帳令書日本假名。快宗供奉三枚。老僧一枚。令書獻了。志與上筆一管去了。申時陳詠取杭州公移持來。為悅千萬。吳船頭來船感觀。張三即亦水銀砂金直錢十三貫將來。船賃<span class='note-inline'>(【考】賃原本作貨今從諸本)</span>且二貫與了。約束四貫也。依雨不出船。七時行法了。</p>
四日<span class='note-inline'>(癸未)</span><p style="margin-left:2em">卯時出船。過通濟橋次門。見公移免下了。過十五里至第二水門清水閘。依潮少閇門。門下止船了。午時壽昌寺則明來。以書一封與船頭。陳詠乞錢。仍與一百文了。申時以一人送經一卷。自來與書云。杭州捍江第三指揮。第五都長。行兵士徐貴。生年三十七。十月二十七日生。<span class='note-inline'>(【考】生松學兩本作坐)</span>今來捨四十二章一卷奉上國師者。返答可祈萬歲由了。亥時。府使來仰可開水門由了。七時行法了。</p>
五日<span class='note-inline'>(甲申)</span><p style="margin-left:2em">天晴。卯時陳詠參府申可開水門由。使者來開水門出船。他船三四十<span class='note-inline'>(【考】十字諸本缺今據原本)</span>隻。太以為悅。巳時江下止船。依潮未滿也。申時潮滿出船。得順風上帆過錢糖江。三江中其一也。酉時著越州西興泊宿。七時行法了。</p>
六日<span class='note-inline'>(乙酉)</span><p style="margin-left:2em">天晴。卯一點出船。過十里入河。船頭陳詠行向<span class='note-inline'>(【考】向松學兩本作問非也)</span>主船司衙令見杭州牒。<span class='note-inline'>(【考】牒諸本作牓今據原本)</span>取開門札來。即開水門。名定清門。古閘基石。船入門了。過十五里至五雲門。第二水門也。以主船引入閘孔。開門入船。即附綱手了。巳時於蕭山寺前乍船遙拜了。山上有石九重塔。上階鶴造巢。次過官市務。主市司乘轎來船謁。船過入了。次過駐楫亭。傍有五重塔二基。高五六丈許。名覺苑寺。遙拜了。自五雲門過五十里。未時至錢清堰。以牛輪繩越船。最希有也。左右各以牛二頭卷上船陸地。船人々多從浮橋渡。以小船十艘造浮船。大河一町許。過三里有山陰縣。有大石橋。通前五大石橋也。過二里至錢堰。從堰過五十里。戌時至府迎恩門止。水門閇了。宿下。七時行法了。今日過百卅里了。</p>
七日<span class='note-inline'>(丙戌)</span><p style="margin-left:2em">天晴。卯時以杭州<span class='note-inline'>(【考】州下恐脫牒字)</span>令見官人。令開門入船。河東有大伽藍。河左右有市。以錢四百<span class='note-inline'>(【考】百諸本作佰)</span>文買米五斗。見頸白烏數鳥。聞小鳥聲如打金鼓。人飼鳥<span class='note-inline'>(云々)</span>。見道士表衣。如日本付衣。迎恩門如日本朱雀門。大五間。左右有廊。扉有間摷<span class='note-inline'>(【考】摷宜作隙)</span>通水料歟。過五里有都督大殿。如杭州府。過五里有都沺<span class='note-inline'>(【考】沺即泗字下同)</span>門。以牛二頭令牽通船。都沺二階門樓五間如迎恩門。未時過六十五里著盤江。同四點過十五里至白塔山酒坊。過一里至勅護聖禪院。先拜十六羅漢院木像等身中尊千手觀音。次禮金堂阿彌陀丈六像。有脇仕四菩薩。有小十六羅漢像。次禮釋迦堂。莊嚴甚妙。教主闍梨出來點茶。次入奧禮大師堂天台祖師。次將入竹林中。令見笋。拔取廿本志與。還釋迦堂好茶。出大門取手令乘船。最懃慇人也。過十五里至東關。有天花院。不參禮過了。過十五里至曹娥堰宿。今日過百卅五里了。七時行法經三卷如例修了。</p>
八日<span class='note-inline'>(丁亥)</span><p style="margin-left:2em">天晴。辰一點潮滿。先以水牛二頭引上船陸。次以四頭引越入大河。名曹娥河。向南上河。河北大海也。河泝蒿山。<span class='note-inline'>(【考】蒿閣本作篙恐嵩字。原松學三本傍注云。本云高見。但見恐歟字誤)</span>行。過五十里。午四點至王家會暫逗留買薪。過廿五里。酉一點至夏午<span class='note-inline'>(【考】午諸本作手原本近午。)</span>浦口。河名也。雖同河上下名異。過廿五里至蔡家山宿。七時行法了。今日過一百里也。</p>
九日<span class='note-inline'>(戊子)</span><p style="margin-left:2em">雨下。卯時出船。巳時過十五里至彎頭。借小船乘移。運入雜物。河水淺。大船不能上。仍借小船也。過廿里午時著三界縣。過卅五里。申四點至黃沙。順風出來。上帆進船。過十里。戌時至蔡家浦宿。七時行法了。今日過九十里了。</p>
十日<span class='note-inline'>(乙丑)</span><p style="margin-left:2em">天晴。卯時出船上帆。馳船過五里。<span class='note-inline'>(【考】里松本作十)</span>至剡縣。巳時著張九郎家。錢小八郎。志與印香一兩。禮拜百遍。雖制止不承引。有一人與香直錢廿文。一人十文志之。家主母生年八十五。出來禮拜。志錢二文。家主燒香。入夜志酒一瓶。子時又一瓶。亥後夜料了。七時行法了。</p>
十一日<span class='note-inline'>(庚寅)</span><p style="margin-left:2em">天晴。示<span class='note-inline'>(【考】示諸本作小原本作不今讀示)</span>家主張九郎。雇夫九人。轎子擔二人。與三貫三百文錢了。十一人々別三百文。至國清寺三日功食。又與二百文。<span class='note-inline'>(家主志百文。房賃五十文。轎子功七十文。)</span>賴緣供奉。私以六百七十文錢雇二人乘轎。餘人徒行。過卅五里至新昌縣以錢九十八文與夫十三人酒料了。過十五里至王<span class='note-inline'>(【考】王松閣兩本作三)</span>婆亭<span class='note-inline'>(【考】亭諸本作高今據原本)</span>陳公店宿。。七時行法。於轎誦。加經六卷與家主坊功五十文錢了。</p>
十二日<span class='note-inline'>(辛卯)</span><p style="margin-left:2em">天晴。卯時出坊。過十五里。辰三點至同縣<span class='note-inline'>(【考】同縣諸本作月縣非也今據原本)</span>仙桂鄉。亦有。<span class='note-inline'>(【考】有字雲閣兩本作右。原本似土字。今從松學兩本)</span>石阿彌陀佛堂。壽昌寺僧正明知大師弟子行者性李<span class='note-inline'>(【考】李松本作季)</span>建立。件童行出來進茶。而依器穢不<span class='note-inline'>(【考】不原雲閣三本作石今從松學兩本)</span>喫。過十五里。申時至天姥。出錢百五十文。令喫酒十三人。過十五里。申時過新昌縣界。入台州天台縣界名關巔。高山頂也。過關嶺一里。至鄭一郎家宿。七時行法了。於轎誦加經六卷。</p>
十三日<span class='note-inline'>(壬辰)</span><p style="margin-left:2em">天晴。卯時出宿。過五里永保鄉內。旻十三家休息。次過五里至飛泉口休息。次過五里至陳七叔家休息。諸人喫茶。雖與錢家主不取。次過三里至景福院休息。禮金堂半丈六釋迦像。心賢撰取古經中療痔病經。八陽地藏十五經。次過二里至萓家橋休息。立牓。至天台縣廿里。過關嶺廿里者。次過五里見石塔高五丈許。名何方洋塔。次過五里。午時見赤城山。山頂有塔。遙以禮拜智者大師入滅之處。始以拜見。感淚難抑。次過五里。未刻至清家休息。賴緣供奉。出錢百五十八文。十三人令喫酒。牓云。大平鄉東至國清寺一十里。至京縣五里。家主有道心令喫茶了。漸見赤城山南面。如以赤石造城。次過五里入國清寺山。見石大塔高五丈。五重塔也。行山過五里。未一點至國清寺大門前。橋殿漸見。廻寺躰松鬱茂。十里挾<span class='note-inline'>(【考】挾諸本作扶雲閣兩本注云疑挾原本似扶蓋挾字)</span>路。琪樹璀璨。五嶺抱寺。雙澗合流。<span class='note-inline'>(【考】合原本諸本共作令閣本注令疑合。雲本改合今從之。智證傳作合)</span>四絕標奇。寺主賜紫仲方。副寺主賜紫利宣。監寺賜紫仲文為首。大眾數十人來迎。即共入大門。坐寄子喫茶。次諸共入宿房。慇懃數刻。宛如知己又次喫茶。寺主大師取遣唐曆見日吉凶。壬辰吉日者。即參堂燒香。先入勅羅漢院。十六羅漢等身木像。五百羅漢三尺像。每前有茶器。以寺主為引導人。一々燒香禮拜。感淚無極。次入食堂禮七郎天燒香。食堂作法不可記盡。不思議也。次參大師堂。額云。真覺法空大師院。智者真容。安坐禪床。定光影像坐寶座上。三方天台諸大師皆以竝坐。燒香禮拜。悲淚難禁。昔聞今見。宛如符契。次參大佛殿。丈六金色釋迦像。左右坐丈六彌陀彌勒像。燒香禮拜。次參戒壇院。莊嚴甚妙。不可記盡。燒香禮拜。他院々以後日可參禮燒香。國清寺隋朝開皇十八年戊午歲正月廿九日。奉勅差司馬王弘。依智者大師遺旨建立。至大唐武宗皇帝會昌五年乙丑三澄<span class='note-inline'>(【考】澄字有疑三下恐脫月字)</span>癈。至宣<span class='note-inline'>(【考】宣下松本有宗字閣本注云疑脫宗字)</span>皇帝大中五年辛未正月勅下。從此重建。殿堂屋摠八百間廈。寺在天台縣北一十里。次退歸宿房休息。申時寺主儲饗膳甚妙。食床莊嚴不思議也。七時行法了。加誦經六卷轎間所作也。酉時入浴院沐浴。每日湯<span class='note-inline'>(云々)</span>。</p>
十四日<span class='note-inline'>(癸巳)</span><p style="margin-left:2em">辰時。寺主來坐慰問。取出木患子琉璃裝束念珠一串志奉寺主。大眾同來慰問。見闍梨官符。已二點寺主坊有食。七人皆參向。以沙彌一人為留守。寺主院是智者大師懺堂。名教跡院。先入智者懺堂禮大師持佛三尺釋迦彌陀觀音等佛數十體。次禮見大師持經。法華經第七卷皆御筆。奧有日記。有師御筆名。感淚難抑。他卷皆燒失<span class='note-inline'>(云々)</span>。抑佛後懸大師影像十六羅漢沺<span class='note-inline'>(【考】沺即泗字諸本作泗)</span>州和尚影等。次著食坐。莊嚴甚妙。副寺監寺等同食。午時參禮三賢院。三賢者豐干禪師。拾得菩薩。寒山菩薩。彌陀。普賢。文殊化現。禪師傍有虎。<span class='note-inline'>(【考】虎諸本作廊閣本注云恐虎今據原本)</span>二大士是俗形也。三賢唐太宗貞觀年中相次垂迹於國清寺。豐干禪師先泊於寺大藏西北隅庵居。乃一日遊松徑。赤城道側見一子。而<span class='note-inline'>(【考】而雲本改大)</span>啼可年十歲。問。無家亦無姓。師引歸寺庫收養。<span class='note-inline'>(【考】養松學兩本作食)</span>號為拾得。後<span class='note-inline'>(【考】後諸本作復今據原本)</span>有一賢子從寒嵓而來。遂號為寒山子。貞觀十七年朝議大夫使節台州諸軍事守刺史上桂國賜耕魚袋。閭丘胤。<span class='note-inline'>(【考】胤原本作絹恐非)</span>問豐干禪師曰。未審彼地當有何賢堪為師仰。師曰見之不識。識之不見。若<span class='note-inline'>(【考】若閣本作差)</span>欲見之不得取。相乃可見之。寒山。文<span class='corr'>殊</span>。遁迹國清。拾得。普賢。狀如貧子。刺史遂至國清寺廚中竈前見二人向火大笑。刺史禮拜。二人連聲喝。<span class='note-inline'>(【考】喝閣本作噆松雲學三本作唱今據原本)</span>刺史自相把手呵々大笑叫喚。乃云。豐干饒舌。饒舌彌陀。不識禮我何為。二人乃把手出寺急走而去。二人更不返寺。刺史至豐干禪師院乃開房。唯見虎跡。乃問僧實德道翹<span class='note-inline'>(【考】僧道翹撰寒山集見宋傳第十九)</span>禪師在日。有何行業。僧曰。豐干在日。唯切<span class='note-inline'>(【考】切原本作功功切臆誤今從諸本)</span>春米供養。夜乃唱歌自樂。豐干詩。</p>

<div class="lg regular" style="margin-left:0em;"><div class='lg-row'>余自來天台。　凡經幾萬廻。</div>
<div class='lg-row'>一身如雲水。　悠々任去來。</div>
</div><p style="margin-left:2em">委旨在傳錄。塞山在天台縣西七十里號為寒巖。國清寺大門前過一町松林。東在拾得巖。次禮普明禪師以錫杖築出井。名普明泉。在大佛殿艮角。深沙大將堂內乾角。燒香了。次禮豐干禪師存日齋堂。中有數體小佛。後二角各有木像三賢燒香供養。次禮地主山王元弼真君。真君者是周靈王子。王子晉<span class='note-inline'>(【考】怜閣本作普)</span>也。寺者王子宅也。成仙經數百年而謁智者大師受戒付屬地也。宛如。日本天台山王。天台記云。真人。周靈王太子喬。字子晉。好吹笙作鳳鳴。於伊[名*隹]間道人浮丘公接以上嵩山三十餘年。後求之不得。偶乘白鶴謝時人而去。以仙官授任為桐柏真人。右弼王。領五岳司。侍帝來治花山<span class='note-inline'>(【考】花松學兩本作群恐此字)</span>次禮定惠院。智證大師傳云。將右大臣給充路糧砂金卅兩買材木。於國清寺止觀院起止觀堂。備長講之設<span class='note-inline'>(【考】設原本似說故諸本皆作說。三普清行本傳作設今從之)</span>又造三間房填祖師之願。即請僧清觀為スト主持人。<span class='note-inline'>(【考】主諸本作住今據原本及本傳)</span>仍燒香禮拜。次參明心院。智者在世經藏。有經筥數十合。住持僧咸寧年八十二。念法華經<span class='note-inline'>(持經者名)</span>點㭟并楊梅。次禮轉輪藏一切經。八方重々置之。下入人令輪轉。故云轉輪藏。二階樓內如塔二丈許造之。燒香了。酉時還宿房了。寺主弟子禹珪依切々乞與木患子青琉璃裝束念珠一串。七時行法了。<span class='note-inline'>(【考】了諸本缺。今依原本補之)</span></p>
十五日<span class='note-inline'>(甲午)</span><p style="margin-left:2em">天晴。巳時以陣一郎并惟觀寺主許送細布一端草鞋一足。副寺主許紫檀琉璃裝束念珠一連。監寺許送紫檀琉璃裝束念珠一連。午時於食堂共食。寺主對坐。未時依[斤*鳥]<span class='note-inline'>(【考】　恐鴻字下文作鴻閣本作鳴)</span>植闍梨切乞送黑木青琉璃裝束念珠一連。七時行法了。</p>
十六日<span class='note-inline'>(乙未)</span><p style="margin-left:2em">天晴。巳時寺主許獻砂金三小兩。狀云。</p>
<p class="pre">　　　　進上<br/>　　　砂金參小兩<br/>　　右物雖乏少。志准香積一鉢僧堂一日供䉼。進上如件。<br/>　　　熙寧五年五月十六日大日本國延曆寺阿闍梨寺主ム<br/>　　　<span class='note-inline'>(【考】此間諸本有阿闍梨寺□〔字不明〕熙寧以下二行本書成一行十九字今依原本削之。)</span><br/>　　　返狀云。<br/>　　　領金砂壹大兩。却設得一日堂供。候法賀<span class='note-inline'>(【考】賀恐駕字)</span>石橋<br/>　　　因寺奉為<br/>　　　國師和尚修設。祝<br/>　　法算。人還。謹此咨<span class='note-inline'>(【考】此原本作比。今從諸本)</span><br/>　　白國清寺主賜紫　　仲方　　走答<br/>　　國師和尚法師　　即尅</p>
<p style="margin-left:2em">午時諸僧共見。來日可渡十方教院。最可云便宜處。七時行法了。</p>
十七日<span class='note-inline'>(丙申)</span><p style="margin-left:2em">天晴。辰時渡教院。在寺西院。智證大師住國清西院。今亦符契。寺主自手掃治。最可云慇懃。七時行法了。</p>
十八日<span class='note-inline'>(丁酉)</span><p style="margin-left:2em">天晴。辰時乘轎登山。賴緣供奉。沙彌長明留守。餘人皆登。寺主來向。告<span class='note-inline'>(【考】告松學兩本作皆非也)</span>云。金銀之中少々隨身可奉院々者。銀四兩隨身上山。登寺東嶮峻坂過<span class='note-inline'>(【考】過松學兩本作道)</span>十三里。參金地定惠真身塔院。內額名勅真覺之院。院是天台大師真身塔也。塔內有龕。龕內坐大師真身。燒香禮拜。淚更難禁。昔只聞名。今親奉拜。中心之悅。何事如之。住持老僧出來點㭟。志與銀壹兩出智者大師留身之墳。乘轎漸向大慈寺。金地銀地南北交頭。<span class='note-inline'>(【考】頭諸本作領恐非。今從原本及本傳)</span>植松生竹。東西娑婆。路由其中。過二里至大慈寺。陳朝大建十年戊戌二<span class='note-inline'>(【考】二松學兩本作三)</span>月六日宣帝為智者大師置寺。號修禪寺。至仁壽元年辛酉。花寺<span class='note-inline'>(【考】花恐此字花此往々誤)</span>因國清成後自廢。續造改為禪林寺。會昌廢後重建。殿堂屋宇摠二百十九間。大宋三朝大中祥符元年戊申七月初三日辛酉。勅改禪林寺名大慈寺。斯則智者傳法之地。又號銀地道場。智者<span class='note-inline'>(【考】者原本缺今從諸本)</span>大師以陳大建七年警其先兆。東遊九月至此山。乃見定光禪師。夜宿金地。禪師曰北峯銀地。汝當住此。即初入場。<span class='note-inline'>(【考】入下閣本補道字)</span>今大慈寺是也。先參大佛殿。燒香丈六釋迦彌陀彌勒。次參智者大師真身院燒香。次參定光大師堂燒香。次參法華懺院堂內有大白象形。是智者大師修懺法時。所現普賢菩薩所乘象樣也。又於此處現三道寶階。大師堂<span class='note-inline'>(【考】堂字諸本缺今據原本)</span>額書法空大師。堂者是大梁朱皇帝勅賜額也。智者大師者存日隋帝師。號法空大師者滅後賜諡。次禮戒壇院。莊嚴如國清寺戒壇。隔十五里有二戒壇也。大慈寺戒壇。陳宣帝勅建。國清寺戒壇。隋煬帝勅建。次禮佛隴道場。副寺主將向房點茶。三度伏地禮拜。答拜了。其後數刻拭淚。通事陳詠云。容顏似智者大師。恐疑大師重來。仍禮拜者。志與禪宗永嘉集一卷。證道歌注一帖。又三度禮拜。答拜同前。拭淚同前。猶稱似智者<span class='note-inline'>(云々)</span>。次行向食堂齋。最可云珍美。知事僧與銀壹兩了。有一老僧將<span class='note-inline'>(【考】將松學兩本作持)</span>來日本國元燈上人影像賜紫大師號并讚。<span class='note-inline'>(【考】元燈與寂照念久等同時在宋。長和四年賜度緣遙送宋。今逸其大師號可惜)</span>依忽劇不書取。但見日本人影感淚頗下。大慈寺巽有石象道場。此智者大師感得普賢乘象降來摩頂之處。古來相傳普賢白象。化為大石。樣圖不似<span class='note-inline'>(【考】似智證本傳作異)</span>真象所以稱石象道塲。便於象南石窟<span class='note-inline'>(【考】窟下智證本傳有々大師坐禪倚子七字)</span>西邊盤石敲之。出聲似于實鼓。世云。智者說法槌之集眾。象東兩石相對。形似屏風。中間有石簣。模樣如大箱。其高八尺許。云上古賢人。集天下要文。納斯簣中。唯智者開見之。餘未有其人。又從大慈寺北行廿五里。山趾<span class='note-inline'>(【考】趾書本作路今據原本)</span>有亭子曰捫蘿亭。浙東觀察使御史中丞孟簡所建。仍字之曰孟中丞亭子。從此行卅五許里<span class='note-inline'>(【考】許里諸本作里計)</span>至<span class='note-inline'>(【考】至上諸本有上字)</span>天台山最高。其<span class='note-inline'>(【考】其諸本作云。但雲本傍注有之字智證本傳作之)</span>峯號曰花頂。此則智者安居。降伏天魔。感得神僧之地焉。招手之石見在。定光之跡恆<span class='note-inline'>(【考】恆松學兩本作垣閣本作坦)</span>新。苦竹黤黮。<span class='note-inline'>(【考】黤諸本作黯今從原本及本傳)</span>茶樹成林。林邊亭子曰倒景亭。甘泉橫流。人物棲息。次下花頂。却到山脚。隨溪而下。至步雲亭。又傍溪行至于石橋。有廣大道場。先拜。白道猷尊者影像等身。金色堂三面懸十六羅漢畫像。燒香禮拜。道猷尊者第三果人。曩時。晉初。中天竺國。大那爛陀寺沙門。白道猷。遠涉流沙。禮五臺山至天台赤城山。降山神之後。尋來過石橋。親見五百大阿羅漢。禮拜供養。所以奉安置尊者形像。庵主印成闍梨。知事。共出來點茶。僧堂宿處重々廊有其數。次參石橋路坂造廊廿餘間。過廊至石橋頭亭子。五間大屋也。公家每年供養五百羅漢舍也。<span class='note-inline'>(【考】舍松本傍注有會字)</span>先向山禮拜燒香供養五百羅漢。次至橋頭燒香禮拜。橋色皆青向<span class='note-inline'>(【考】向閣本傍注改白字)</span>長七丈許。東頭闊二尺。西頭闊七尺。龍形龜背。似互虹梁。兩㵎合流。從橋下過。世<span class='note-inline'>(【考】世閣本改作泄。)</span>為瀑布。西流出剡縣界。從下仰觀。若晴虹之飲澗。橋勢嶮[山*全]<span class='note-inline'>(【考】[山*全]諸本作岭。嶮上諸本有字。是原本誤作鳥左側下添ヒ字者。)</span>瀧聲如雷。橋西頭二丈計。巖高一丈。自非得通人。敢不可過。近代之人。至橋中半。稱渡石橋。最奇恠也。長廊之內。有娑羅樹三本。高壹丈許。是道猷尊者從西天種將來植。葉似石南草<span class='note-inline'>(【考】尊閣本注云草疑華。)</span>橋上有二三重小瀧。申時還庵。齋備珍膳。人々重參石橋。予留宿所。此寺名石梁寺。寺知事僧預銀二兩<span class='corr'>已</span>了。智證大師云。每披天台山關。恆瞻花頂石橋之形勝。末遇良緣久以存思。遂以渡海。今小僧追大師前蹤。遂宿念拜石橋。感淚無極。七時行法了。</p>
<p style="margin-left:2em">今見夢記。日本康平四年<span class='note-inline'>(【考】閣本傍注朱書云後冷泉帝年號自延久四年十一年前。)</span>七月卅日夜。夢大河。有白石橋。小僧成尋渡一橋。未及有間斷。有一人以踏床渡。令渡成尋<span class='corr'>已</span>了。夢內思之。天台石橋也。非發菩提心人不渡之。今渡遂了。心中悅喜<span class='note-inline'>(云々)</span>。以今日見石橋體符昔日夢。</p>
<p class="head3">天台山石橋并銘序</p>
<p class="byline">唐上都左街寶壽寺文章應　制內供奉大德賜紫沙門元孚述　仙都僧利見書</p><p style="margin-left:2em">天台風景。與諸郡不同。自古神仙所居之處。非軺車牧伯則無由適此。元孚元和末間游石橋。華頂。□<span class='note-inline'>(【考】諸本空字。原本蠧蝕殘畫似白字。)</span>砂。靈□<span class='note-inline'>(【考】諸本空字。原本麤蝕全缺。上有石象道塲石窟恐靈窟歟)</span>雙<span class='note-inline'>(【考】雙原本殆缺今從諸本。)</span>闕。瓊臺。無所不至。乃有石橋銘曰。</p>
<p style="margin-left:0em;text-indent:0em;" class="lg-abnormal"><div class='lg-row'>混茫未泮。<span class='note-inline'>(【考】茫松本作沌。他本茫。原本注宜作茫。混茫成語名太初。泮同判。)</span>　孰為化工。</div>
<div class='lg-row'>埏埴天台。　勢負蒼穹。　厥石為橋。　宛若晴虹。</div>
<div class='lg-row'>匪雕匪琢。　匪磨匪礱。　實地之骨。　實天之功。</div>
<div class='lg-row'>星流碧潭。　月懸虛空。　絕壁中關。<span class='note-inline'>(【考】關諸本作開。今據原本。)</span></div>
<div class='lg-row'>萬壑通同。　道猷上人。　子喬仙翁。　更履斯險。</div>
<div class='lg-row'>輕捷如風。<span class='note-inline'>(【考】風恐颺)</span>潛虬欻飛。　洪穴[泳-永+(壹-豆+石)]泮。<span class='note-inline'>(【考】泮松閣學三本作洋非也。)</span></div>
<div class='lg-row'>驚湍殷雷。　犇激吼喚。　赴于朝宗。　浩浩瀚瀚。</div>
<div class='lg-row'>拔石移山。　崩崖拉岸。　山鋪翠屏。　樹綴珠貫。</div>
<div class='lg-row'>發孫綽才。　動相如翰。　緬懷茲橋。　用伸厥贊。</div>
</p><p class="pre">　　　慶曆乙酉歲閏五月既望寺僧擇息置石<br/>　　　　　　　　弘農揚鴻舉　　　　刊字<br/>　　　壽昌寺監寺掌　御集賜紫　　　　體平<br/>　　　　　　　　　壽昌寺主掌　御書賜紫　　方延<br/>　　山門副僧正同監壇選練賜紫　　清緒　篆額</p>
<p style="margin-left:2em">勅補山門都僧正監壇選練宗教大師履歌重立<span class='note-inline'>(【考】立原本作三今從諸本)</span></p>
十九日<span class='note-inline'>(戊戌)</span><p style="margin-left:2em">辰時。參石橋。以茶供<span class='note-inline'>(【考】供下諸本有養字)</span>羅漢。五百十六坏。以鈴杵真言供養。知事僧驚來告。茶八葉蓮華文アマ。五百餘杯有花文。知事僧合掌禮拜。小僧寔知羅漢出現受。大師茶供。現靈瑞也者。即自見如知事告。隨喜之淚與合掌俱下。巳時於食堂齋。盡珍膳。予䉼錢三百文。快宗供奉六十文。聖秀。惟觀心賢。善久。各三十文。是印成闍梨志也。雖返預知事更不取錢。午時退出。過數十里。於智者泉亭對面壽昌寺監寺等賜紫三人。以通事數刻慇懃。知者大師以錫築石出井。仍名智者泉。未一點於真身塔院休息。住持老僧點茶。同四點著國清寺。酉時寺主送非時食。遠行之時可用非時者。擔轎二人。各與六十文錢了。七時行法了。於轎誦加一部。</p>
廿日<span class='note-inline'>(己亥)</span><p style="margin-left:2em">巳時。寺主相共參向天台縣官人許。於國清廨院點茶。次行縣衙。先謁知縣仙尉祕書。以參未文狀<span class='note-inline'>(【考】未文松學兩本作禾元。雲閣兩本作末允。未恐來字。)</span>奉覽。次入衙。大寺<span class='note-inline'>(【考】寺恐守字)</span>出迎。共入亭坐寄子。令見杭州公移以通事陳詠。通言語。大守點茶藥。問日本皇帝姓名。答帝王無姓。雖有名庶人不知。又問石橋貴不。答極貴。退還出還廨院。見普照明覺禪師影像。又見右行廊行康行者影。真身以漆塗綵色。作定印端坐入滅形也。未時還本寺。申時主以使請。即參向。以種々珍菓進酒。予雖固辭及兩度。寺主四坏。陳詠一坏。七時行法了。轎擔二人各與錢卅文。</p>
廿一日<span class='note-inline'>(庚子)</span><p style="margin-left:2em">辰時。參堂有講會。先唄無散華作法。如杭州興教寺。巳時文法大師來請。賴緣供奉。快宗供奉共行向。有茶湯糖餅。午時出食堂別饗。寺主所<span class='note-inline'>(【考】所松學兩本作取)</span>儲小僧錢一貫。賴緣供奉百二十文。快宗供奉百文。五人各五十文。八十餘人皆有錢。良玉。借天台山記。植教主借律行相。七時行法了。</p>
廿二日<span class='note-inline'>(辛丑)</span><p style="margin-left:2em">天晴。午時法華法堂莊嚴。與良玉。黑木瑠璃裝束念珠一串。依頻乞也。未時禹珪捨與塞山子詩一帖。中心為悅。七時行法。經三卷了。寺主大師許送納袈裟一具。日本織物橫皮。依被要。又送鏡筥一口。兩度返事在右。<span class='note-inline'>(【考】松學雨本作左可也。)</span></p>
<p class="pre">　　　仲方啟。<span class='corr'>兹</span>者伏蒙。<br/>　　　日本國法主阿闍梨大師特捨<br/>　　　法衣一件。<br/>　　　覆膊一件。已受領訖。感佩之至。不任下懷。<br/>　　　謹具狀塵<span class='note-inline'>(【考】塵或慶字)</span><br/>　　　謝。伏惟<br/>　　　法慈甫賜<br/>　　　孚察。不宣。天台山勅景德國清寺主臨壇賜紫仲芳上<br/>　　日本國法主阿闍梨大師<br/>　　　　　　　五月二十二日狀<br/>　　　又承<br/>　　　法慈。特示鏡筥<br/>　　　一口。深感<br/>　　　厚意勤篤。不散推轉。謹　上<br/>　　　謝。毋宣。天台國清寺主臨壇賜紫仲芳復<br/>　　日本國大雲寺主國師<span class='note-inline'>(【考】主松學兩本作末)</span><br/>　　　　　　五月二十二日　<span class='note-inline'>(【考】雲本作。閣本。松本。學本五。<span class='corr'>蓋</span>花押也。)</span></p>
廿三日<span class='note-inline'>(壬寅)</span><p style="margin-left:2em">天晴。辰時寺主副寺主監寺諸老宿等來集。見法花壇莊嚴。思未曾有。巳時惟照闍梨來。借善財知識抄。普賢十願釋了。曰宣<span class='note-inline'>(【考】宣松學兩本作植)</span>闍梨來。借天台大師衣座室像觀心誦經法一卷了。見鵶鵲鳥。似烏頗小。腹白背黑。羽白班也。午時以善久長命<span class='note-inline'>(【考】命宜作明)</span>為使。大慈寺副寺主許送蓮子紺琉璃裝束念珠一連。石橋印成闍梨許送赤木有銀打立笠大念珠一連雖乞槵子。依無槵子以赤本送已。七時行法了。</p>
廿四日<span class='note-inline'>(癸卯)</span><p style="margin-left:2em">天晴。辰時所住十方教院講堂有講會。鴻植闍梨為講師表白。後只以讀天台大師傳一枚為事。最奇怪也。申時寺主房有茶藥菓子。七時行法了。</p>
廿五日<span class='note-inline'>(甲辰)</span><p style="margin-left:2em">天晴。午時寺主齋。未時赤城寺中式闍梨來。借天台大師遺旨一卷。南岳七代記一卷。寺主來點茶。志與良玉。禹珪。如爽三人各上紙三帖。依住一院親也。願初。釋賢。道<span class='note-inline'>(【考】道松學兩本作通)</span>新。元吉<span class='note-inline'>(【考】吉閣本作古)</span>各二帖。一院住人也。鴻植闍梨四帖。行者禹昌綾二丈。細布三丈。依能書人今見要書故也。禹珪細布一端。為來日吉<span class='note-inline'>(【考】吉雲閣兩本作吉。松學兩本作苦。)</span>台州共人惟袴䉼切々乞取也。台州申狀令書良玉。能書人也。七時行法了。</p>
廿六日<span class='note-inline'>(乙巳)</span><p style="margin-left:2em">天晴。午時寺主。禹珪。陳詠諸共乘轎出寺。先向天台縣。謁知縣。問寂照<span class='note-inline'>(【考】賜紫圓通大師源信弟子)</span>入唐年記。答六十一年。次問<span class='corr'>奝</span><span class='note-inline'>(【考】賜紫法濟大師)</span>入唐。答八十一年。見皇太后御法華經。感喜無極。有茶湯退出向監酒許。縣第三官人也。有㭟藥。第二官人推官秘書。依向抗州不謁。寺主歸寺。三人赴州。從寺過四十五里至泊步宿。七時行法了。途中於轎加誦經六卷。</p>
廿七日<span class='note-inline'>(丙午)</span><p style="margin-left:2em">天晴。卯時出泊<span class='note-inline'>(【考】泊原本作伯今從上文)</span>步。過五里入臨海縣了。於㭟院見百五歲老翁。公家被宛日食<span class='note-inline'>(云々)</span>。依耳不聽。問往事過了。申時過五十里至丹丘驛并永福院。石色赤故名丹丘也。山以赤巖疊。過一里入州城朝京門。至國清寺廨院。有元表白從國清寺來會。告云。台州是屈毋龍王宅。地名丹丘。水名靈水。山名小固山。城<span class='note-inline'>(【考】城上諸本有山字)</span>名白雲城。去天台縣九十里。章安寺者在<span class='note-inline'>(【考】在原本作有兩傍注改在)</span>臨海縣東。一日至寺<span class='note-inline'>(云々)</span>七時行法了。</p>
廿八日<span class='note-inline'>(丁未)</span><p style="margin-left:2em">雨下。辰時參向州衙。謁知州少卿。先<span class='note-inline'>(【考】先松學兩本作元)</span>來向階下。次共登著寄子。通判郎中<span class='note-inline'>(第二官人)</span>著。赤衫與使君對坐。次小僧坐奧。竝有二座。推官祕書都監大保二人坐。小僧以通事申云欲安下國清寺由。即奉國清寺牒并自牒。令覽杭州牒。<span class='note-inline'>(【考】牒三字諸本作牓)</span>。有點湯。退出之間使君被送。從階下切告令歸了。次向司理祕書衙。有點㭟藥。依大雨下歸廨院了。未時依有使行向通轎郎中衙。以通事示子細。有㭟藥石寄轎於前。固辭返出於門外乘。次向法曹祕書。點㭟石。寄轎於前。雖切固辭以傳人執以自手引乘。愗乘出了。退歸宿房。房人々來集不可記盡。陳四郎名永來。志與茶小器十口。種々菓子。酒等。七時行法了。</p>
廿九日<span class='note-inline'>(戊申)</span><p style="margin-left:2em">雨大下。辰時向都監大保衙。有㭟藥。次向。監酒殿直衙。有㭟藥。次參開元寺。今名景德寺。廣大伽藍也。於大門謁管內僧判宦賜紫覺希。賜紫久良。二人同共入院々。禮佛燒香。於僧判宦房有㭟藥。次向教主闍梨若明房。點㭟湯。次參寺主都僧正房。有㭟湯。年六十二。最可云高僧。次於藏院謁監祝侍禁。同謁子鴻長老。有點㭟。登樓禮五百羅漢。退歸宿房。七時行法了。</p>
</div>
<div class='div-other'><a id='mulu6' />六月初一日<span class='note-inline'>(<span class='corr'>己</span>酉)</span><p style="margin-left:2em">天晴。巳時通判郎中齋。客有子鴻長老。三前皆銀器筋匙。齋後通判問云。以凡夫眼見三千界如何。答了。又問法華修行方軌。答了。借觀心住<span class='note-inline'>(【考】住閣本作註。他本作經今據原本。)</span>法華經。可借約束了。告云雖在俗身。常持法華最至要也者。未時歸了。開元寺都僧正覺照大師子章并台州管內僧判官賜紫覺希二人。先出。文狀。即來坐面謁點[茶-卄+北]了。被乞念珠。各約束了。次鴻長老來坐慇懃。申時參府被告三日齋由。州牒二通持來。杭州返牒。天台返牒。二人使合與五十文錢。七時行法了。</p>
二日<span class='note-inline'>(庚戌)</span><p style="margin-left:2em">天晴。午時司理祕校。法曹秘書。主薄祕校。三人乘轎來向燒香。司理以書問云。金剛經是名一合相。其義如何。答了。次問。歌利王<span class='note-inline'>(【考】歌原本作竒或哥字歟)</span>何人。答了。問如筏喻者意何。答了。問如夢等譬何。一々答了。感歡無極。未時向學堂謁學頭。上表案文預了。歸宿了。順敢賜紫永明來謁。申時禹珪取表案來。求能書人間。慮外能書冠者來。令書寫了。</p>
<p class="pre">　　表文<br/>　　大日本國延曆寺阿闍梨大雲寺主傳燈大法師位臣ム。<br/>　　欲乞<br/>　　天恩巡禮五臺并大興善寺青龍寺等聖跡<br/>　　有厶從少年時有巡禮志。傳聞。江南天台。定光垂跡<br/>　　於金地。河東五臺。文<span class='corr'>殊</span>現身於巖洞。將欲尋其本處<br/>　　巡禮聖跡。而為大雲寺主三十一年。護持左丞相二<br/>　　十年。如此之間不遂本意。令齡滿六旬。餘喘不幾。<br/>　　若不遂鄙懷。後悔何益。因之得謝<span class='note-inline'>(【考】謝字原本不明或附字歟)</span>商客<br/>　　船所參來也。就中。天竺道猷登石橋。而禮五百羅漢。<br/>　　日域靈仙入五臺而見一萬菩薩。厶性雖頑愚。見賢<br/>　　欲齊。先巡禮聖跡。次還天台。修身修行法華祕法。專<br/>　　求現證。更期極樂。所隨身天台真言經書六百餘卷。灌<br/>　　頂道具三十八種。至于真言經儀軌。持參青龍寺經藏。<br/>　　糺其訛謬。伏望<br/>　　天恩早賜　宣頭。將遂素意。臣厶陳表以<br/>　　聞。<br/>　　熙寧五年六月日大日本國延曆寺阿闍梨大雲寺主<br/>　　　　　　　　　　　　　傳燈大法師位臣厶上表</p>
<p style="margin-left:2em">酉時從府有使。明日齋者。七時行法了。</p>
三日<span class='note-inline'>(辛亥)</span><p style="margin-left:2em">天晴。巳時參府。依有使者也。衙南面向山有齋處。少卿對坐。奧有一座。老宿道士著白練衫付黑裳。袖口付黑絹廣二寸許。不用帶。頭有增背長垂。三前以銀器筋匙竝置齋了。置錢五文以白糸貫之。糸長埀。道士三□□□卿<span class='note-inline'>(【考】卿上□恐少字殘畵似之)</span>問云。法華名經其義何。書□義文答了。眾生與如來一偈。是大摩訶衍一偈。書獻了。次書問仙佛二經何勝。答以佛教最為勝。退出時。奉表早可奏由約束了。安下國清寺由委承了。午二點出廨院過五十里。申時至國清寺庄宿。房主老僧響應無極。與宿料錢五十文了。七時行法了。轎間誦加經七卷。</p>
四日<span class='note-inline'>(壬子)</span><p style="margin-left:2em">大雨下。卯時出宿。午時過五十里。到國清寺人力七人。各與二百文。申時向寺主房。好茶菓子。七時行法了。轎間加誦經六卷。開元寺都僧正文狀案文為後日書置也。</p>
<p class="pre">　　都僧正覺照大師　子章<br/>　　　　右子章謹祇候。<span class='note-inline'>(【考】左各本作在雲本改右今從之)</span><br/>　　　　起居<br/>　　□□<span class='note-inline'>(【考】缺字左松學兩本注)</span>阿闍梨大師。伏□<span class='note-inline'>(【考】□恐取字)</span><br/>　　　　　旨。<span class='note-inline'>(【考】旨上恐脫慈字)</span><br/>　　　牒件狀如前。　謹牒。<br/>　　　　熙寧五年六月　日　都僧正覺照大師子章牒</p>
<p>【奧書】</p>
<p style="margin-left:1em">承久二年卯月八日　一校了</p>
</div>
<p class='juan'>參天台五臺山記第一<span class='note-inline'>(終)</span></p><p style="margin-left:1em"><span class='note-inline'>(〔表紙〕五臺山記卷第一報恩藏トアリ裏ニ嘉應二年後白河院御下文案一道承元四年當殿下御下文案一通ノ文書アリ)</span></p>
</div>
</div><!-- end of div[@id='body'] -->
</body></html>