<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>參天台五台山記</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<a id='mulu21' />
<p class='juan'>參天台五臺山記第六</p>
<div class='div-other'><a id='mulu22' />
<div class='div-other'><a id='mulu23' />大宋國熙寧六年<span class='note-inline'>(癸丑)</span><p style="margin-left:2em">正月一日<span class='note-inline'>(乙巳)</span>天晴。從卯一點通事諸僧參大卿。少卿。梵才三藏。廣梵大師。崇梵大師。新來中天文惠大師。大天<span class='note-inline'>(【考】大天恐丈夫世親傳所謂富留沙富羅（今 Peshwar）是也)</span>國二人典座房皆有茶湯。慈濟大師。廣智大師。定照筆受退出先畢。仍不謁還畢。諸大師來座點茶。未時廣梵大師與上官一人。中天二人共來。點茶湯。看法華壇莊嚴。感歡無極。申時梵才三藏來坐。看壇場。惟觀買來新曆二卷。天下郡譜五姓括一部。蜀程圖一帖。茶器十口。六時行法。經六。</p>
二日<span class='note-inline'>(丙午)</span><p style="margin-left:2em">天晴。梵學大師真梵與照大師共來。看法華壇。景德寺住僧右街僧錄澄鑒大師法瑩小師也。新來中天二人御筆更名惠遠。惠寂。大天國二人名吉祥子。眾護。客省取受孫宣惑<span class='note-inline'>(【考】惑閣本作感。下文作或疑攻字)</span>來乞門<span class='note-inline'>(【考】門雲本改問)</span>見奏。依有　聖旨來催者。注付草真名與畢。惟觀等買來曆一卷傳燈語要三卷。揚文公談苑三帖。百官圖二帖。太上老君枕中經一帖。七時行法。經七八一。</p>
三日<span class='note-inline'>(丁未)</span><p style="margin-left:2em">天晴。齋時三藏送菜四種。于時蘇州雍熙寺賜紫僧戒月與照大師來。點茶湯了。他寺僧七人又來。皆看法華壇隨喜感歎。惟觀買來曆一帖。京州圖一帖。七時行法畢。經二三。</p>
四日<span class='note-inline'>(戊申)</span><p style="margin-left:2em">天晴。從廣梵大師天<span class='note-inline'>(【考】天原本作大恐非。今從諸本)</span>吉祥許有請。七人皆參向。點茶二度。湯一度。話云。王舍城為外道婆羅門家。今無王舍城。登靈鷲山一日<span class='note-inline'>(云云)</span>。屋舍敷板如日本國。坐為禮。二同賜紫僧二人來看法華壇。不知何寺僧。廣梵大師見八字文殊曼陀羅。梵字不動尊。天台大師影等。感歡々々。申時大天國一人來。令見大天國袈裟兩重黃色。七條無堵。七時行法畢。經四五六。</p>
五日<span class='note-inline'>(己酉)</span><p style="margin-left:2em">天晴。五臺行者溫仁寺<span class='note-inline'>(【考】寺其本云疑等)</span>與五百錢。返了。菩薩名直也。人人與錢摠一千文了。殿直劉澤來與絹一疋畢了。參三藏房有茶飲。見大天國漉水囊宛如塔鈴形。入水小口水不落下。最奇怪也。五臺行者溫仁諸僧各與百文畢。七時行法畢。七八。</p>
六日<span class='note-inline'>(庚戌)</span><p style="margin-left:2em">天晴。齋時典座可道持來平茸煎摠大器一坏。分諸僧共喫。通事持本草括要一帖。注千字文一帖。與通事養生要集一卷。頗知醫道故。戌時照大師房喫藥酒。七時行法畢。經一二。</p>
七日<span class='note-inline'>(辛亥)</span><p style="margin-left:2em">天晴。他諸寺高僧八人來拜。答拜畢。天吉祥三藏共來。取遣茶令喫畢。戌尅以菓子十二種。酒請照大師令喫已畢。次請大天國二人。可道典座令喫菓酒畢。七時行法了。經三。</p>
八日<span class='note-inline'>(壬子)</span><p style="margin-left:2em">天晴。他寺高僧三人來拜。行法之間不起拜。次景德寺僧一人出文字來拜。令喫茶湯畢。名行興。慈氏大聖院主者。客省官人以取受孫宣或<span class='note-inline'>(【考】或上文作惑。雲本改感疑戒字)</span>為首三人絹貳拾疋持來。圓<span class='note-inline'>(【考】圓雲本改因或可)</span>賜絹勑給者。即乞請文。從取受書與案文寫與本使畢。案文云。大日本國延曆寺阿闍梨大雲寺主傳燈大法師位賜紫今交領得客省有押到回賜絹貳拾疋者。</p>
<p class="pre">　　右件前項絹竝依數交領訖。謹具狀申聞。謹狀。<br/>　　　　熙寧六年正月七日<br/>　　　　　　大日本國延曆寺阿闍梨傳燈大法師賜紫<span class='note-inline'>(某)</span></p>
<p style="margin-left:2em">昨日事依忘却追今日記之。即三人與一貫五百文畢。次司家三人來乞錢。答此度無文字沙汰。仍不可與由示畢。是依三藏命也。申時備菓子十二種請中天竺新來賜紫惠遠。寂二人令喫茶藥湯<span class='corr'>已</span>畢。七時行法了。經四五。</p>
九日<span class='note-inline'>(癸丑)</span><p style="margin-left:2em">天晴。齋時可道典座送菜二種。巳時相國寺譯經正梵學<span class='note-inline'>(【考】學雲本傍注云字)</span>宗梵大師惠海來喫茶湯畢。大天國吉祥子同喫畢。他寺賜紫大師等八人來拜。看法華壇禮拜畢。七時行法了。經六。</p>
十日<span class='note-inline'>(甲寅)</span><p style="margin-left:2em">雨下。他寺僧十五人來拜。照大師自手持茶來令喫畢。於文惠大師房與梵才三藏共喫茶。次於梵才三藏房茶藥奉借。百光房律師作懺法略私記一卷。金剛頂經蘇悉地經官符一卷。申時客省官人二人持來狀云。正月十一日駕出。闍梨并通事等赴內門前祇候迎駕居。<span class='note-inline'>(【考】居上雲本補起字)</span>請來日五更早來。於內門前山樓後<span class='note-inline'>(【考】後諸本作從)</span>西廊上祇候。請書知。即依使請書與返報　勅宣感謝。成尋等八人并通事來日五更早參內門西廊上祇候迎駕起居。與使二人錢各二百文畢。令喫茶藥畢。以行者令借馬九疋。馬主來且取三百文畢。殘六百文來日可取者。以　宣旨文令覽三藏。感感。大天國吉祥子取　宣旨文令見梵義大師持還畢。酉時通事陳詠見　朝見處來。七時行法了。經七。</p>
十一日<span class='note-inline'>(乙卯)</span><p style="margin-left:2em">雨下。依客省官人來候。九人乘馬參南門前廊。有安下處而依雨　駕出延引者。乍騎馬還畢。午時天晴。馬九疋<span class='note-inline'>(主)</span>與九百文畢。未時客省官人一人來。十三日可有駕出者。與二百文畢。梵才三藏借看觀心注法華經四卷。大懺法一卷。懺法注抄一卷。文惠大師借懺法略私記一卷。金剛頂蘇悉地疏<span class='note-inline'>(【考】疏上文作經)</span>官府一卷。七時行法了。經八。</p>
十二日<span class='note-inline'>(丙辰)</span><p style="margin-left:2em">天晴。客省官人來。與文字云。客省奏以得聖旨令闍梨等於興國寺南門前迎駕起居。惟熙上者。巳時登講堂上階見花嚴海會觀音像。善才<span class='note-inline'>(【考】財)</span>童子向菩薩立。見四方京內如掌。見大宋正教序如右。</p>
<p style="margin-left:2em">大宋新譯聖教序</p>
<p style="margin-left:2em">大矣哉。我佛之教也。化道群迷。闡揚宗性。廣博宏辯。英彥莫能究其旨。精微妙說。庸愚豈可度其源。義理幽玄。真空莫測。苞括萬象。解音<span class='note-inline'>(【考】解音二字宜作譬字。佛祖通載十八參照。)</span>喻無垠。綜法網之紀綱。演无際之正教。拔四生於<span class='note-inline'>(【考】於通載作之)</span>苦海。譯三藏之祕言。天地變化乎陰陽。日月盈虧乎寒暑。大則說諸善惡。細則比於恆<span class='note-inline'>(【考】恆通載作河)</span>沙。含識萬端弗可盡述。若窺像法。如影隨形。離六情長存。歷千劫而可久。須彌納藏於芥子。如<span class='note-inline'>(【考】如下通載有來字)</span>坦蕩於無邊。達磨西來。法傳<span class='note-inline'>(【考】二字通載倒置)</span>東土。宣揚妙理。順從指歸。彼岸菩提。愛河生滅。用行於五濁惡趣。拯溺於三業途中。經垂世以難窮。道無私而永泰。雪山貝葉若銀臺之耀目。歲月煙蘿。起<span class='note-inline'>(【考】起閣本作記)</span>香界之自遠。巍巍罕測。杳杳難名。所以道資十聖。德被三賢。至道起<span class='note-inline'>(【考】起通載作啟)</span>於乾元。眾妙生乎大易。摠繁形類。竅鑒昏明。絕彼是非。開<span class='corr'>兹</span>蒙昧。有西域法師天息災等。常持四忍。早悟三乘。翻貝葉之真詮。續人天之聖教。芳猷重啟。運偶昌時。潤五聲於文章。暢四始於風律。堂堂容止。穆々耀<span class='note-inline'>(【考】耀通載作輝)</span>花。曠劫而民墊。重明玄門。昭顯軌範。而彌<span class='note-inline'>(【考】彌通載作宏)</span>光妙法。淨界騰音。利益有情。俱登覺岸。無成<span class='note-inline'>(【考】成通載作所)</span>障礙。救諸疲羸。冥昧慈悲。浩汗<span class='note-inline'>(【考】浩汗通載作汗漫)</span>物表。柔伏食俍<span class='note-inline'>(【考】食俍通載作貪狼恐可)</span>啟滌<span class='note-inline'>(【考】滌通載作迪)</span>昏愚。演小乘<span class='note-inline'>(【考】乘下通載有則字)</span>聲聞合其儀。論大乘<span class='note-inline'>(【考】乘下通載有則字)</span>正覺立其性。含<span class='note-inline'>(【考】含下通載有靈字)</span>悟而蒙福。藏教釋<span class='note-inline'>(【考】釋通載作缺)</span>而重興。幻<span class='note-inline'>(【考】幻下通載有化字)</span>迷途。火宅深喻。雖設其數。<span class='note-inline'>(【考】數通載作教)</span>不知者多。善念生而無<span class='note-inline'>(【考】無通載作福)</span>量潛臻。惡業興而隨<span class='note-inline'>(【考】隨通載作勝)</span>緣皆墮。調御四眾。積行十方。澍花雨於金輪。護恆沙於玉闕。有頂之風不可壞。無際之水弗<span class='note-inline'>(【考】弗通載作不)</span>能漂。澄寂湛然。圓明清淨<span class='note-inline'>(【考】淨通載作潔)</span>之智惠。性空无染。妄想<span class='note-inline'>(【考】妄想通載作實想)</span>解脫之因緣。可以離煩惱於心田。可以得清涼於宇宙。朕慙非博學。釋典微閑。豈堪序文以示來者。如縻螢爝火。不足比之於晈日。將微蠡量海。未能窮盡於深淵者哉。</p>
<p class="pre">　　　　大中祥符八年八月　日翰林待　詔朝奉大夫守少<br/>　　　　卿同輕車都尉臣白憲奉　勅書　<span class='note-inline'>(【考】諸藏無此後題。本文亦有少差。)</span><br/>　　入內內侍有<span class='note-inline'>(【考】有恐省字)</span>內侍殿頭勾當印經院編修所<br/>　　　　　　　　　　　　　　監譯經臣[大/子]知和<span class='note-inline'>(【考】[大/子]或李字)</span><br/>　　西天譯經三藏臣　天息災　等謝表<br/>　　臣天息災等言今月廿<span class='note-inline'>(【考】廿諸本作十)</span>四日西頭供奉官街紹　欽<br/>　　傳聖旨。賜臣等<br/>　　御製新譯經三藏聖教序者。<br/>　　睿旨宏深。<br/>　　皇謨炳蔚。闢<br/>　　津梁於覺路。昭<br/>　　辰象於□<span class='note-inline'>(【考】□恐玄字。原本脫字)</span>門。緇素之鑰。歸依罔極。伏惟。<br/>　　應<span class='note-inline'>(【考】應或膺)</span>運統天。睿文英武大聖至明廣孝皇帝陛下<br/>　　清淨神禹。葉<span class='note-inline'>(【考】葉諸本作業)</span>邁炎唐。<br/>　　步斗極以申成。握河圖而闡化。<span class='note-inline'>(【考】闡原本作闕。今從諸本)</span><br/>　　削平多疊。紹恢震旦之區。<br/>　　洪濟黎元。同登妙喜之國。猶復熙徽淨眾。廣闢仁祠。<br/>　　覃海藏之真詮。譯雞山之祕語。臣等介居絕域。夙尚<br/>　　真樞。候律占雲。識<br/>　　中華之有聖。聚沙刻杖。知妙道之在人。聿奉貝多。遠<br/>　　踰葱極。精誠懇至。惠力潛符<span class='note-inline'>(【考】符諸本作待)</span>冐弱水之險難。遂<br/>　　藳街之<br/>　　朝謁。遽叨<br/>　　震春。<span class='note-inline'>(【考】震雲本云當作竅。閣本作宸。春雲閣兩本改譽)</span>獲演契經。翻善逝之微辭。<br/>　　續摩騰之舊典。勉遵<br/>　　佛記。粗暢宗源。<br/>　　心淤<span class='note-inline'>(【考】淤閣本作游恐可)</span>二諦濬發<br/>　　惟幾之思。<span class='note-inline'>(【考】惟原本似推字今據諸本或唯幾歟。思下恐脫四字句。案身俗四恩之類。恐依恩思相似而誤寫)</span>財成<br/>　　有煥之言。上著蜜因。旁昭<br/>　　懿律。灑<br/>　　中宸之輸。舒布<br/>　　王猷。導迦陵之音。遍滿法界。是以幖題玉簿。冠映金<br/>　　園。超勝會於永平。陋前聞於貞觀。群生鄉慕。如蔭<br/>　　於一雲。末學瞻持。若蹈於十地。臣等素慙懵昧。幸偶<br/>　　休明。叨<br/>　　綸綍之獎稱。盆苾芻之榮曜。欽承<br/>　　覆護。愈勵傾虔。臣等無任感<br/>　　天荷<br/>　　聖徼切屏營之至。謹奉表稱<br/>　　謝以<br/>　　聞。　臣天息災等誠惶誠恐頓首々々謹言<span class='note-inline'>(【考】言諸本作書)</span><br/>　　雍熙三年十月　日西天譯經三藏朝散大夫試鴻臚少<br/>　　卿明<br/>　　教大師賜紫臣天息災等上表<span class='note-inline'>(【考】息字原本缺)</span><br/>　　御書院祇應臣逮有方錐門</p>
十三日<span class='note-inline'>(丁巳)</span><p style="margin-left:2em">天晴。卯一點向興國寺南大門。僧俗多以集立。辰一點謁炊使供奉談話。同二點　駕出。前陳供奉官人騎馬數千人來。或著紫衫。或著赤。或著善惡青衫。馬莊鞍具甚妙也。不可記盡。次御馬十疋置鞍牽來。皆以錦覆鞍。鐙不具其體。鞦以黃金白銀琉璃作之。宛如錦覆帶。次有腰輿以錦覆。次上卿近御輿騎馬竝來。從行兵士官人不知其數。三重園御興。各著錦衫。捧金銀杖。年若中侍各捧金銀梂杖令持共人。下馬之處自取之。摠供奉人不知幾萬人。副御輿入大門。於中門前朝見既了。頗低頭皆以敬屈了。興國寺諸僧一里參向。御轝即前竝打饒鈸先入寺。捧金銀造蓮花。各長五六尺。香爐燒香御輿張錦。頂無鳳蓋木皮。後陣人不委見數入門畢。即還傳法院畢。不見皇帝燒香作法。午時還御。<span class='note-inline'>(云云)</span>。未時從　內有御使賜茶菓。入銀八角莒盛鍮石盞<span class='note-inline'>(【考】盞或茗字。諸本作盞。盞盃也。)</span>即令作三藏進表。案文云。</p>
<p class="pre">　　大日本國延曆寺阿闍梨大雲寺主傳燈大法師位賜紫沙<br/>　　門臣成尋<br/>　　　今月十三日蒙中使賜到上元節㭟菓。下項。成尋㭟<br/>　　　二斤菓子十揲。<br/>　　　小師七人各茶一斤菓子共三十五揲。<br/>　　　右伏蒙<br/>　　　聖恩賜到上件茶菓。臣等已私受訖不任矌天荷<br/>　　　聖榮耀徼切屏營之至。謹具狀稱謝以聞。<br/>　　謹奏。<br/>　　　熙寧六年正月　日具位如前成尋等狀表封上盡<span class='note-inline'>(【考】盡雲本<br/>　　　改書)</span>具位名狀表謹封<br/>　　與使臣錢三百文畢。三藏并典座可道馳東西沙汰表<br/>　　事等。他僧無此茶菓。日本僧施面目耳。三藏許送菓<br/>　　子廿五種。加新菓也。茶一斤。至㭟被返畢。小師五人<br/>　　先遣明<span class='note-inline'>(【考】明下恐脫州字)</span>申文令作三藏。令寫照大師。付司家<br/>　　畢。御藥遠去聞令付陳御藥案文云。<br/>　　大日本國延曆寺阿闍梨大雲寺主傳燈大法師位賜紫成<br/>　　尋右成尋今欲先遣小師賴緣快宗惟觀心賢善久等<br/>　　五人令陸路往明州尋商客船却歸日本。切慮經過州<br/>　　縣關津不練行由別有阻滯。欲乞官中出給公憑許<br/>　　今前去。仍乞公文牒明州市舶司。揀搭穩便舶船。遂<span class='note-inline'>(【考】遂<br/>　　下文廿五日條作逐恐可也)</span>一交付商客前往。其賴緣等五人乞且於明<br/>　　州廣惠教院安下等候便。次又有沙彌一名長明。今乞<br/>　　聖節投壇受戒。亦乞剳付戒壇院許令受戒訖。使<span class='note-inline'>(【考】使下文作便)</span><br/>　　令隨後歸日本國。未敢自專。伏乞監使御藥大造據狀<br/>　　敷　奏施行。謹錄狀上。<br/>　　牒件狀如前。謹狀。年月日具位名　牒。</p>
<p style="margin-left:2em">戌時請大天國吉祥子并典座可道令喫茶菓酒畢。七時行法。終三。</p>
十四日<span class='note-inline'>(戊午)</span><p style="margin-left:2em">天晴。備珍菓廿二種茶一壺。送少卿坊。次菓子五種茶一壺送梵義大師天吉祥房。次菓十種㭟壺送慈濟大師房。國清寺行者二人來喫茶畢。慈濟大師來坐。筆書云。恐今晚來日　宣內前看。<span class='note-inline'>(【考】看諸本作者。今據原本)</span>今朝齋時三藏送平茸乳等羹大一坏。分與松本。諸僧行興國寺。見物種々舞樂雅樂女舞童舞等如相國寺元三日見物<span class='note-inline'>(云云)</span>。松本一人不行見。大略駕出<span class='note-inline'>(日本行奉名也)</span>莊嚴令見萬人。次燒香人出錢多々歟<span class='note-inline'>(云云)</span>。七時行法畢。經四五。　今日　駕出五岳觀。次天清寺。次相國寺。夜半還御<span class='note-inline'>(云云)</span>。</p>
十五日<span class='note-inline'>(己未)</span><p style="margin-left:2em">天晴。辰時慈濟大師來坐。今日月望十五日。因之來拜者。次大天國吉祥子來語同前。次崇梵大師來同前。以通事為使。菓子十揲茶一壺送崇梵大師房。次送廣梵大師房。次送道晃典座房。次送照大師房。數皆同前。六人僧行興國寺。見　大皇大后皇太后皇后<span class='note-inline'>(【考】皇后二字原本及他本缺。今從閣本)</span>三人行詣燒香。傳語云。如駕出供奉人數。只女官騎馬。上﨟戴覆面衣。下﨟顯面。三后各五六十人以上。令持葉圓扇。如日本儀式。大皇大后者皇帝祖母。皇太后者　皇帝母后。皇后者皇帝夫人<span class='note-inline'>(云云)</span>。以數百絹或人持之。或負驢馬<span class='note-inline'>(云云)</span>。聖秀一人為留守人不行見。七時法畢。經六。</p>
十六日<span class='note-inline'>(庚申)</span><p style="margin-left:2em">天晴。齋時梵義大師送蘿蔔大一坏分諸僧畢。司家永和等二人來。各與一貫錢了。金山寺繼藏<span class='note-inline'>(【考】繼諸本作經)</span>來拜。二月向西京。可禮三藏真身由告之。七時行法畢。經七八。　三藏來坐。行法之間不出會。</p>
十七日<span class='note-inline'>(辛酉)</span><p style="margin-left:2em">天晴。齋時梵義大師送蘿蔔大一器。照大師好茶自持來令喫諸僧。次參向三藏房喫茶。大天國吉祥子來語。五天多以菩薩戒為受戒本。其作法聞之不似日本作法。出家人不用婦母。不用童子。深以禁之。人皆有道心。僧來施物。途中無施物人。或取耳黃金施。或脫衣施<span class='note-inline'>(云云)</span>。七時法了。經一。</p>
十八日<span class='note-inline'>(壬戌)</span><p style="margin-left:2em">天晴。放賴緣供奉三部印信中蘇悉地印信令寫譯經筆受定照大師。兩界五佛種子梵字十字令寫譯經三藏梵義大師天吉祥。以為中天竺人撰令書也。皆行向房房語之。從梵才三藏房有請。即行向喫茶。梵義大師齋時送餅淡八切八人䉼。蘿蔔兩種各一坏。梵才三藏送平茸煎物一坏。以五臺石銚子一口送與照大師畢。中天竺惠遠和尚談話次云。　皇帝賜全羅紫袈<span class='corr'>裟</span>。單衫。裙。綾同三種。絹同三種者。依祈雨驗被賜<span class='note-inline'>(云云)</span>。大平興國寺樂聲始自十四日晝夜不斷。小師等每日見物。種種術。猴樂舞不可見盡<span class='note-inline'>(云云)</span>。相國寺。天清寺。啟聖寺。皆以如此<span class='note-inline'>(云云)</span>。大內門前又以不可思議<span class='note-inline'>(云云)</span>。有　宣旨被免日本僧見物。處處皆行見門<span class='note-inline'>(【考】門閣本缺恐可也。)</span>物。　后宮車千萬。云樓上充滿。殿上人等見之云。名上元節。正月例事也。又始自十三日夜京內燈如日本。十二月晦夜及十五夜三箇夜也。諸州只十五日夜一夜云。七時行法。經二。</p>
十九日<span class='note-inline'>(癸亥)</span><p style="margin-left:2em">天晴。少卿請日本八人令喫茶湯。次通事共行向大天國吉祥子房。問行程。答云。大天國。五天竺中西北方。經<span class='note-inline'>(【考】經原本似從。今從諸本)</span>海從西海向南行三箇月到著西印度。信渡國。下陸步行三箇月致<span class='note-inline'>(【考】茲恐到字。諸本作數。)</span>　來中印度<span class='note-inline'>(云云)</span>。大天國王城四面皆一百里<span class='note-inline'>(云云)</span>。梵義大師送蘿蔔一大坏。七時行法了。經三四。</p>
廿日<span class='note-inline'>(甲子)</span><p style="margin-left:2em">天晴。齋後小師等行向相國寺浴堂。賴緣供奉一人留。以通事送薪。沐浴成尋一人既畢。照大師送酒一瓶。菓子。風藥三丸。七時行法了。經五六。午時依別勅宣入內內待省供奉官依宣旨來問云。於五臺山見何靈相。以通事答奏云。於中臺上現五色光。又問云。見他相。答不見他相。又問云。光長短何。答一丈許。又問云。於途中往還州府志有無何。答云。皆以志丁寧。其中大原府龍圖最以丁寧。儲齋兩度。共以窮美志與錢十貫。皮裘二領。潞州。折州。代州。皆有齋二度。途間菓子等多多也。他州雖儲齋依無暇過了。又問云。可住當院何。答云。待花水赴台州天台山。十二處道場一一數十日修行祕法。欲求<span class='note-inline'>(【考】求諸本缺)</span>聖應。其後明後年奏事由入京。又參五臺山每臺頂九旬修行佛道歸京。是本意也。通事申云。參臺二十八日之間。全以無雪下。廿八日參著畢。二十九日大雪。下山諸人感喜無極。是即菩薩奉迎也<span class='note-inline'>(云云)</span>。還向之間二十六日無雪下。廿六日著當院。二十七日雪下。是又大喜也<span class='note-inline'>(云云)</span>。供奉官感喜。大卿少卿三藏同座兩度點茶。三藏申云。六七年常坐不臥。希有人也者。即還參了。依宣旨皇太后御經進內了。</p>
廿一日<span class='note-inline'>(乙丑)</span><p style="margin-left:2em">天晴。衡慶院住持賜紫尼子惠送來日齋請。八人可迎者。依三藏命與使者行者百文錢畢。司家三人來。令見五人歸鄉沙彌受戒宣旨。御藥李無舉<span class='note-inline'>(【考】無上文作舜)</span>被他行間。持勾當被申下也。入內內侍省東頭供奉官勾當御藥院權勾當傳法院陳遂禮者。與司家一錢了。前後司家與錢十貫了。絹六疋了。三藏來坐。剃頭之間不談話。七時行法了。經七。</p>
廿二日<span class='note-inline'>(丙寅)</span><p style="margin-left:2em">天晴。辰一點借馬九疋。八人通事向齋處。少卿并梵才三藏。梵義大師。西天惠遠和尚。惠寂和尚。大天國吉祥子。眾護。同道向齋。到著後大卿來會出向。賜紫尼并尼眾來拜。衡慶院廣大伽藍也。施主尼年七十三老宿。有才人也。七左方一座大卿二座三藏。三座賜紫尼妙因大師法貴崇德院院主。每日說法講法華經人也。年七十九。施主院主人惠師也。右方一座少卿。二座梵名大師。三座成尋。左方後座中天二人。大天國二人。齋行事賜紫僧。知事僧。右方後座日本七人。通事一人。齋盡珍膳。以尼眾并俗為垣下。上﨟錢一貫。下﨟各實五百文。綾并絹手巾各二。襪各一足。大卿少卿成尋三人別有單衣一領。金綾腹帶一。午時歸了。九疋各與百文了。通事以錢買薰陸香充燒香料了。客省宣感<span class='note-inline'>(【考】戒)</span>來。五人歸鄉可乞朝辭。幾日朝辭者。二十七日可宜由議定畢。依先日約束與絹一疋了。參三藏房告此子細畢。七時行法了。經八一。</p>
廿三日<span class='note-inline'>(丁卯)</span><p style="margin-left:2em">天晴。齋時三藏送莖立大一坏。七人小一坏。照大師送菜二坪。日本消息預惟觀心賢。泗州大師影一鋪一船頭曾聚所與。送日本。五百羅漢像一鋪。梵才三藏所與。同送日本。杭州能大師畫此羅漢了。虛空應現五百羅漢已亡無多年<span class='note-inline'>(云云)</span>。三藏被捨施。感淚難抑。百官圖二帖。百姓名帖。楊文公談苑三帖八卷。天州府京地里圖一帖。傳燈語要三帖。<span class='note-inline'>(宇治御經藏奉納)</span>法華音義一卷。<span class='note-inline'>(大雲寺經藏奉納)</span>唐曆一帖。老君枕中經一帖。注千字文一帖。以上進上日本左大臣殿。曆一卷進上民部卿殿。寒山一帖曆一卷進上治部卿殿。且預惟觀了。永嘉集一卷。證道歌注一帖。泗州大師傳二卷。廣清涼傳三帖。古清涼山傳二卷。入唐日記八卷送石藏經藏。七時行法了。經四五。<span class='note-inline'>(【考】此條記事以廿三日始而以廿四日終。廿四日戊辰脫。廿三日經二三脫。)</span></p>
廿五日<span class='note-inline'>(己巳)</span><p style="margin-left:2em">天晴。齋時小典座可道莖立大一坏持來。三藏行者十六羅漢像十六鋪。釋迦像一鋪持來。與直錢十貫四百文。絹三疋了。摠合十四貫也。送石藏料耳。通事陳詠食料與絹一疋了。從當院倉借出五百羅漢模印。七人各一兩本摺取。三藏來。四人料與好紙十六枚了。成尋與人人好紙并打紙了。左街景德寺慈氏大聖院比丘雄戩來拜。天台山大慈寺普賢懺堂住僧也。日本國元燈和尚<span class='note-inline'>(【考】元燈見第一卷一五頁)</span>弟子也者。客省取受宣戒來。五人小師歸日本明州牒并沿路州縣驛券使文字三道<span class='note-inline'>(【考】道原本作通今從諸本)</span>持來。皇帝廣恩寔以不可思議。文字如右。</p>
<p class="pre">　　客省牒　傳法院<br/>　　准傳法院牒。據日本國僧成尋狀。今欲先遣小師賴緣。<br/>　　快宗。觀<span class='note-inline'>(【考】觀上恐脫惟字)</span>心賢。善久等五人令陸路徃明州尋商<br/>　　客船却歸日本。切慮經過州縣關津不練行由。別有阻<br/>　　滯欲乞官中出給公憑許令前去。仍乞公文牒明州市<br/>　　船司。揀搭穩便舶船。逐一交付商客前徃。其賴緣等五<br/>　　人乞息<span class='note-inline'>(【考】息上文作且)</span>於明州廣惠教院安下等候便次。又有沙<br/>　　彌一名長命。令乞　聖節投壇受戒。亦乞剳付戒壇院<br/>　　許令受戒訖。便令隨【令賴緣等五人朝辭】【所准上傳<br/>　　法院牒客省】<span class='note-inline'>(【考】令賴緣以下十七字宜在下　二十七日令下而一令字衍)</span>。後歸日本國。僧成<br/>　　尋等乞要於今月二十七日令<span class='note-inline'>(【考】令下宜加上文令賴緣等五人朝辭。所准上傳法院牒<br/>　　客省十七字而一令字衍)</span>。未敢施行。取<br/>　　聖旨。　熙寧六年十一月二十五日<br/>　　延和殿追呈奉<span class='note-inline'>(【考】追下文作進恐可也)</span><br/>　　　聖旨。賴緣等五人　傳宣樞密院老三斑使臣臣一名<br/>　　　押伴前去。并給與遞馬驛券。餘竝依所乞。<br/>　　牒具如前。今奉<br/>　　聖旨。令賴緣等五人於今月二十七日朝辭。其遞馬驛<br/>　　券<span class='corr'>已</span>具狀申樞密院所有揀搭穩便舶船前去。及且於<br/>　　廣惠教院安下等候便次。亦牒明州竝訖。內沙彌長命<br/>　　一名乞　聖節投壇受戒。速請移文於所乞戒壇院依<br/>　　應上件指揮施事。須牒<br/>　　傳法院。候到更請照會。仍希公文回示<span class='note-inline'>(【考】示原本作手。諸本作向手。今<br/>　　據下文改之。)</span>謹牒。<br/>　　　　　　熙寧六年正月二十五日牒<br/>　　權樞密副承京東上閤門副使權同管勾客省四方館公事<br/>　　提點醴泉親<span class='note-inline'>(【考】親恐觀字)</span>公事張<span class='note-inline'>(押)</span><br/>　　東上閤門使管勾客省四方館公事勾當御前志佐<br/>　　　軍頭引見司兼提舉集視<span class='note-inline'>(【考】視或觀字)</span>公事兼提舉中太一宮<br/>　　　狄<span class='note-inline'>(押)</span><br/>　　唐人手跡准本省奏剳子在前<span class='note-inline'>(【考】此行恐註)</span><br/>　　　右具如前。今欲牒<br/>　　　兩浙轉運司并<br/>　　　明州候到請各一依前項。<br/>　　　聖旨指揮仍行移文字與沿路州縣及指揮下本州市<br/>　　　舶司揀選堪好舶船交付穩便客人引伴賴緣等歸<br/>　　　本國及指揮廣惠教院且令賴緣等五人於本院安<br/>　　　下等候客人引伴歸本國。并牒<br/>　　傳法院。請前詳項。<br/>　　聖旨指揮照會仍請行移文字與戒壇院候將來　聖節<br/>　　令沙彌長命投壇受戒。希公文回示。并開閤門者。取<br/>　　處分。<br/>　　　　熙寧六年正月　日駈使官梁<span class='note-inline'>(造名)</span>　承受張<br/>　　再<span class='note-inline'>(【考】再或并字)</span>李<span class='note-inline'>(造名也)</span>　且彌<span class='note-inline'>(造名)</span>　撿勾拐官李<span class='note-inline'>(造名)</span>　承受<br/>　　行且<span class='note-inline'>(造名)</span><br/>　　　　　　　　<span class='note-inline'>(生名)</span>　　<span class='note-inline'>(名)</span>　　<span class='note-inline'>(名)</span></p>
<p style="margin-left:2em">七時行法了。經六七。</p>
廿六日<span class='note-inline'>(庚午)</span><p style="margin-left:2em">天晴。齋時梵義大師送菜二坏。諸<span class='note-inline'>(【考】諸下恐脫僧字)</span>分<span class='note-inline'>(【考】分諸本作大)</span>喫。崇梵大師。小師景福。請諸僧喫茶。次梵義大師請諸僧喫茶湯。次參三藏房點茶。令出見父子合集經梵本。且出來廿五卷未徹祕密名字三摩地分梵本。青焰明王儀軌梵本。房莊嚴寶王經梵本。皆中天竺具葉。最優美也。司家三人來乞錢。小師等出合一貫與了。奉官依　宣旨來。依通事出去以筆書云。奉　聖旨先歸本國五人幾日可赴明州。欲志送本國</p>
<p style="margin-left:2em">主物色可附小師者。成尋筆答奏云。奉　聖旨。先歸本國五人小師相議。來二十九日出去。但使臣未來。待使來告可定日志送本國　主物色且以感悅。即供奉入懷中還參。七時行法了。經八一。</p>
廿七日<span class='note-inline'>(辛未)</span><p style="margin-left:2em">寅一點五人通事參內。天晴。齋時小典座送平茸煎物大一坏。午時五人歸來。丙<span class='note-inline'>(【考】丙宜作雨。下文二月廿八日條有少雨下之語。而雨字似丙)</span>少下五人皆賜紫衣。於御前著紫衣。於御前着紫步進庭中。申慶賀畢者面見作法如前。於廊下有齋。賜絹各十疋。院內大卿少卿三藏梵義等四人房房列參五人拜賀了。與錢五百文小師與了。絹五十疋持來。客省下部三人各與百文了。次客省上﨟以宣戒為首三人來。與絹一疋半了。司家三人來。與錢一貫了。房裝束下部一人來乞。與二百文了。五人賜紫。院內諸僧感歡無極。是只被饗應大師故也者。院中老宿等多著黃衣。今小師五人著紫。是希有事也。申時客省宣戒來。與絹六疋半了。通事雖固辭與五疋了。典座二人各與一疋了。行者二人各與百文了。惟觀與大天國行者褐也。三件新出家料。吉祥子所乞也者。與了。行者來拜。三藏來悅。引見楊文公談苑。圓通大師<span class='note-inline'>(【考】<span class='corr'>奝</span>然)</span>從眾賜皆以紫衣。依其例所賜歟。慈濟大師來請。即行向房。有茶菓藥。食備珍膳。有十飯。<span class='note-inline'>(【考】十或小字。飯或飲字。)</span>三藏來請。有茶菓小飲。時行法了。經二三。</p>
廿八日<span class='note-inline'>(壬申)</span><p style="margin-left:2em">天晴。借出院倉達磨六祖模摺取。照大師志與原紙九張。<span class='note-inline'>(絹紙云云)</span>。充三鋪䉼摺了。三藏以十五張充小師等五人摺取了。七時行法了。經四八。</p>
廿九日<span class='note-inline'>(癸酉)</span><p style="margin-left:2em">天晴。御藥以別使送院牒文云。傳法院准客省牒。准本院牒。日本國僧成尋狀。今欲先遣小師賴緣。快宗。惟觀。心賢。善久等五人令陸路徃明州尋商客船却歸日本。切慮經過州縣關津不練行由。別有阻滯。欲乞官中出給公憑許令前去。仍乞公文牒明州市船司揀搭穩便船船逐一交付商客前徃。其賴緣等五人乞且於明州廣惠教院安下等候便次。又有沙彌一名長命今乞　聖節投壇受戒。亦乞剳付戒壇院許令受戒訖。便令隨後歸日本國。僧成尋等乞要於今月二十七日。令賴緣等五人朝辭所准上項本院牒客省未敢施行。取聖旨。　熙寧陸年正月貳拾伍日</p>
<p class="pre">　　延和殿進呈奉　聖旨。賴緣等五人傳　宣樞密院差<span class='note-inline'>(【考】差<br/>　　上文作者恐可)</span>三班使臣壹名押伴前去。并給與遞馬驛券。餘竝<br/>　　依所乞牒今奉<br/>　　聖旨。令賴緣等五人於今月貳拾柒日朝辭。其遞馬驛<br/>　　券<span class='corr'>已</span>具狀。申樞密院所有揀搭穩便舶船前去。及且於<br/>　　廣惠教院安下等候便次。亦牒明州竝訖。內沙彌長命<br/>　　壹名乞<br/>　　聖節投壇受戒速請移文於所乞戒壇院依應上件指<br/>　　揮施行牒請照會者。<br/>　　　右具如前。當院<span class='corr'>已</span>剳戒壇院請依應　客省牒內<br/>　　　聖旨指揮施行去訖。今剳送<br/>　　　日本國僧成尋依此照會。<br/>　　熙寧六年正月　日<span class='note-inline'>(在捺印)</span><br/>　　戒壇院<span class='note-inline'>(【考】院右傍原本有止點)</span>牒送客省了。<br/>　　使臣來。令出見　　　　宣旨文云。<br/>　　准客省牒<span class='note-inline'>(乃至)</span>朝辭。其遞馬驛。<span class='note-inline'>(皆如前狀略之)</span>伏乞依傳宣指<br/>　　揮。<br/>　　　右奉<br/>　　　聖旨。依<span class='corr'>已</span>得指揮。仍差借職王宗彥。今剳付王宗<br/>　　　彥准此。<br/>　　　　　熙寧六年正月　日</p>
<p style="margin-left:2em">少卿為五人賜紫悅來坐。點茶了。文惠大師來坐。古清涼山傳二帖被返了。即送日本奉治部卿殿了。文惠大師志與釋迦佛牙頌一鋪。即送日本奉宇治殿。客省官人來。小師五人摠與五百文錢了。六祖影二張送日本。一張石藏。一張進宇治殿。向文惠大師房見寫吾形像懸壁。即作頌云。</p>
<p style="margin-left:2em" class="lg-abnormal"><div class='lg-row'>吾相非相。　徒勞郢匠。　郢匠既傳。　復成幻妄。　幻妄匪真。　真亦假名。　虛堂獨對。　水月澄明。</div>
</p><p style="margin-left:2em">寫取同文惠大師書別紙告云。土<span class='note-inline'>(【考】土諸本作大)</span>僧視真<span class='corr'>已</span>是夢中。夢更觀身外<span class='note-inline'>(【考】外諸本作水)</span>身了。七時行法了。經六七。</p>
卅日<span class='note-inline'>(甲戌)</span><p style="margin-left:2em">天晴。齋時照大師自捧。或<span class='note-inline'>(【考】或諸本作戒)</span>令行者汁一菜二種持<span class='note-inline'>(【考】種持諸本作經將)</span>來。午時陳　御藥來。依　宣旨通事陳詠別給每日令外二百文妻子食者。從二十七日至二月十日二貫八百文被下了。是依　聖旨被重和尚故也者。院內雜事支配後被歸間。少卿三藏梵名。此在梵字。西天新來二人。大天二人。皆送至大平寺云。至房點茶湯了。大天二人名寫取參內。一人名莾誐羅補坦。<span class='note-inline'>(【考】坦字有疑。諸本作坦或坻字 Pungalaputi*)</span>　一人名生僧伽羅叱多（Jatissmigharaksita*）三藏來坐悅通事錢事。<span class='note-inline'>(【考】錢諸本作餘)</span>十三日上元節茶菓。文惠大師不在間未志送。今日從廨院歸來。即以菓五種送房。返事如右。</p>
<p class="pre">　　淨人至。辱示　手澤。兼惠十三日所賜珍菓。不敢奉<br/>　　拒。<span class='corr'>已</span>依數捧收訖。仰荷勤厚。弗勝悚戢。不宣。<br/>　　　　　　　　　　　　　　　　智普　和南<br/>　　阿闍梨法師<span class='note-inline'>(侍者)</span></p>
<p style="margin-left:2em">七時行法了。經八一。</p>
</div>
<div class='div-other'><a id='mulu24' />二月一日<span class='note-inline'>(乙亥)</span><p style="margin-left:2em">天晴。喫粥之後。崇梵大師。慈濟大師來喫茶畢。今日朝拜。諸大師互以向房房依員參向。依員來坐了。齋時梵才三藏送莖立九坏。梵名大師為喫恭請。即行向喫茶了。申時以入內內侍東頭供奉官張士良使臣下賜被志獻日本　皇帝金泥法華經。錦廿疋。物色如右。金書法華經七卷。用金渡銀起突鈒通裹釘子裝經匣一具。盛尅絲表銷金裏經帙子。并金複金。</p>
<p class="pre">　　川合羅雲鳳細錦二疋。<br/>　　川倒仙細錦二疋。<br/>　　川攢鴈細錦二疋。<br/>　　川黃師子細錦二疋。<br/>　　川雜花暈細錦二疋。<br/>　　川簇四金鵰細錦二疋。<br/>　　川翠毛白師子細錦二疋。<br/>　　川方勝天下樂細錦二疋。<br/>　　川方勝直界<span class='note-inline'>(【考】直界二字有疑。諸本作宜界)</span>細錦二疋。<br/>　　川盤毬雲鴈細錦二疋。<br/>　　　依日及晚不進受領表。來日可賜使由申了。院內<br/>　　　諸大師司家等來見感感。七時行法了。經二三。<br/>　　二日<span class='note-inline'>(丙子)</span>天晴。供奉使人來。即進表云。<br/>　　具位成尋等今月一日蒙。<br/>　　中使宣降到。送臣本國物。<span class='corr'>已</span>依<br/>　　聖旨來數受領訖。臣<span class='corr'>已</span>逐一令小師五人如法打<span class='note-inline'>(【考】打或相字)</span><br/>　　受護前去。謹具狀敷。<br/>　　　熙寧六年正月　日　具位ム等　狀奏</p>
<p style="margin-left:2em">與使錢百文了。未時監使御藥來。出會了。使臣王宗彥來。五日小師可出由約了。三司券客省牒等三通。最以丁寧也。見御藥。被下大天二人錢四十貫。依梵名大師等奏被下也。十年遠來無錢無便。依之一日所奏也。新來中天二人可歸本國由奏了。七時行法了。經四。</p>
三日<span class='note-inline'>(丁丑)</span><p style="margin-left:2em">天晴。蔡諫議齋請書來。文云。今於傳法院下項請日本國僧八人。今月初四日到西府第四位蔡諫議信齋紫衣成尋。褐衣賴緣。快宗。聖秀。惟觀。心賢。善久。長命。二月日。與使錢百文了。七時行法了。經五。</p>
四日<span class='note-inline'>(戊寅)</span><p style="margin-left:2em">天晴。。辰一點以馬五疋參僧四人。成尋。賴緣。惟觀。長命并通事也。快宗。聖秀。心賢。善久依疱瘡病不參。先以大花舍二大香爐燒香讀經。日本平座作法三禮唄表白發願。譜誦法華經一二卷。三人或第一卷或觀音經。々了齋。布施成尋賜好絹二疋。三人各一疋。通事別給大瓶酒一瓶。齋中間從大內送賜菓子精進物大一荷。以四人紫衣兵士令持之。宛如輿。四人持四大瓶酒。一人又持菓子一蓋。進交領文字。使與錢一貫。最可云無止人。<span class='note-inline'>(【考】人雲本改又。或可)</span>侍人密令見請文云。樞密副使朝散大夫右諫議大夫蔡<span class='note-inline'>(定)</span>。歸院了。與馬錢了。七時行法了。經六。</p>
五日<span class='note-inline'>(己卯)</span><p style="margin-left:2em">天晴。齋間梵義大師送菜。次送茶。七時行法了。經七。</p>
六日<span class='note-inline'>(庚辰)</span><p style="margin-left:2em">天晴。齋時照大師送菜汁。三藏送汁。諸僧別有。七時行法了。經八。</p>
七日<span class='note-inline'>(辛巳)</span><p style="margin-left:2em">天晴。齋時三藏送菜汁。梵義大師送茶。七時行法了。經一。</p>
八日<span class='note-inline'>(丙午)</span><p style="margin-left:2em">天晴。辰一點賴緣。快宗。惟觀。心賢。善久人<span class='note-inline'>(【考】人上恐脫五字)</span>使臣馬。兵士一人。馬鋪六人。知鋪擔擔六人相共出去了。七時行法了。經二。</p>
九日<span class='note-inline'>(癸未)</span><p style="margin-left:2em">天晴。院內來將軍齋。巳時依請行向。五人前喫茶湯。樞密侍中文彥博　參政侍朗王[王*坴]<span class='note-inline'>(中書)</span>參政諫議馮京<span class='note-inline'>(中書)</span>樞密副使諫議吳充　樞密副使諫議蔡定。如例問日本作法以通事答了。七時法。經三。</p>
十日<span class='note-inline'>(甲申)</span><p style="margin-left:2em">天晴。齋時照大師送菜汁。今日終日從三藏房菓菜等種種也。七時行法了。經四。</p>
十一日<span class='note-inline'>(乙酉)</span><p style="margin-left:2em">天晴。齋時三藏送菜二坏。文惠大師送菜五坏。汁一坏。照大師送二坏。汁一坏。多以與通事。七時行法了。經五。</p>
十二日<span class='note-inline'>(丙戌)</span><p style="margin-left:2em">天晴。大相國寺三覺院講經論傳戒紫善湊送齋請。其文云。</p>
<p style="margin-left:2em">善湊啟。取二月十五日釋迦彌勒圓寂之辰。取十三日夜。就大相國寺佛牙院懺悔圓戒。十四日備齋祇迎。伏望法慈早賜光降。謹狀。年月　日　具位如前。</p>
<p style="margin-left:2em">請了。七時法了。經六。</p>
十三日<span class='note-inline'>(丁亥)</span><p style="margin-left:2em">天晴。依咳[口*束]无術。送齋辭書了。齋時三藏送菜汁。及申尅送藥食。每日可送由被送。而以通事為使不可送給由兩度切申留了。自本不用非時。依之停止了。三藏志最丁寧也。七時行法了。經七。</p>
十四日<span class='note-inline'>(戊子)</span><p style="margin-left:2em">天晴。齋時照大師送菜二坏。汁一坏。午時三藏從齋所令持。與錢五百文。衣收一令<span class='note-inline'>(【考】收一令雲本改裝一領)</span>書文字示云。　湊和尚傳語　闍梨。為不來齋時。嚫錢各五百文。衣收一令。希知之。聖秀。長命各五百文。絹手巾一ケ。以百文沐浴了。七時行法了。經八。</p>
十五日<span class='note-inline'>(己巳)</span><p style="margin-left:2em">天晴。齋時以前依例參向諸房。皆有茶湯。文惠。濟及<span class='note-inline'>(【考】二字恐倒置)</span>大師數度來向。齋時三藏送汁一坏。梵義大師送菜二坏。三藏令送見藏本諸教壇圖一卷。披見金剛界諸尊別壇圖也。皇<span class='note-inline'>(【考】皇原本有疑。似粵或奧字)</span>日記云。午<span class='note-inline'>(【考】午當作于)</span>時長興三年四月內於洛京敬愛寺內寫得畢。日本國持念弘順大師賜紫寬補記之。　惠文記大平興國五年五月日　熙寧四年仲冬</p>
<p style="margin-left:2em">開寶迎福院左街貳錄譯經文鑒大師用寧字宗厚東齋題。寬補是朱雀院御時與寬建。超會等十一人來唐國人也。瑜伽大教大教<span class='note-inline'>(【考】教恐衍)</span>興大唐徙寬補受灌頂人卅餘人云。奝然法橋日記依超會大師語所記也。超會云。入唐五十年。生年八十五<span class='note-inline'>(云云)</span>。七時法了。經一。</p>
十六日<span class='note-inline'>(庚寅)</span><p style="margin-left:2em">天晴。齋了。梵義大師送茶。三人喫了。辰砂丸十五粒三藏送給。[口*賴]<span class='note-inline'>(【考】[口*賴]恐嗽字)</span>良藥也。一服一粒臨非以生薑湯吞下<span class='note-inline'>(云云)</span>。今夜以酒服七粒了。三藏送酒一瓶子也。七時行法了。經二。</p>
十七日<span class='note-inline'>(辛卯)</span><p style="margin-left:2em">天晴。齋時三藏送羹一坏。齋了。文惠大師送茶三坏。三藏來。數尅談話。萬歲院講律惠道宗泰德珠三人以持律僧二人為使借送四分羯磨二帖。<span class='note-inline'>(宣律師述)</span>四分含注戒本疏六卷。<span class='note-inline'>(宣律師述)</span>行事抄會正記七卷<span class='note-inline'>(本十二卷也。真悟大師元堪述)</span>付使借與律行相一帖。律要私抄一帖行事抄六卷。南海傳四卷。三藏送茶。喫了。七時法了。經三。</p>
十八日<span class='note-inline'>(壬辰)</span><p style="margin-left:2em">天晴。辰時三藏并文惠大師來。共行向當寺浴堂。公家<span class='corr'>施</span>溫室。良供奉為勅使道俗濟濟出入。梵義大師送茶。沐浴。七時法了。經四。</p>
十九日<span class='note-inline'>(癸巳)</span><p style="margin-left:2em">天晴。三藏送散十六ケ。分人々了。四明汪鎮來拜。秀才及弟人<span class='note-inline'>(云云)</span>。入夜照大師自持來梨一坏。荔一坏。文惠大師送茶。七時法了。經五。</p>
廿日<span class='note-inline'>(甲午)</span><p style="margin-left:2em">天晴。齋後梵義大師送茶。三藏來坐。四分注本疏在印板。納興國寺戒藏。可令交易摺本<span class='note-inline'>(云云)</span>。七時法了。經六。</p>
廿一日<span class='note-inline'>(乙未)</span><p style="margin-left:2em">天晴。齋時照大師自捧菜二種來。次以行者送羹一坏。齋了。文惠大師送茶。申時文惠大師送平茸調羹一坏。莖立一坏。七時法了。經七。</p>
廿二日<span class='note-inline'>(丙申)</span><p style="margin-left:2em">天晴。講堂集會譯經。當寺他寺人人有齋。齋後讀父子合集<span class='note-inline'>(【考】父以下四字諸本作文字令集。非也。)</span>經第四卷了。分散了。大卿。少卿。三藏梵義。<span class='note-inline'>(天吉祥)</span>綴文二人。筆受二人。證義八人等也。讀人證義文正<span class='note-inline'>(【考】僧名見下文)</span>也。南梁七代記。行向文惠大師房。達磨魏來梁來相違欲見年代記也。而大師書與詩云。</p>
<p style="margin-left:2em">達磨讖詞</p>
<p style="margin-left:2em" class="lg-abnormal"><div class='lg-row'>西來跨水復逢羊。<span class='note-inline'>(渡海逢羊未年)</span>半夜悽々暗渡江<span class='note-inline'>(從梁徃魏)</span>日下更憐雙象馬<span class='note-inline'>(日下是長安雙象馬是傅大士也)</span>兩枝嫩桂久昌昌。<span class='note-inline'>(嫩即少桂林也)</span></div>
</p><p style="margin-left:2em">年代記人借了。來日可令看者。點茶湯了。三藏來坐。</p>
<p style="margin-left:2em">七時法了。經八。</p>
廿三日<span class='note-inline'>(丁酉)</span><p style="margin-left:2em">天晴。齋時照大師送羹一坏。菜一坏。次送茶。從戒壇有使。問沙彌祠部。<span class='note-inline'>(出家官牒)</span>三藏來。答大唐有沙彌祠部。日本無祠部。使承諾還了。申時以使請。參向等及通事陳詠為渡日本要買小船。因之與唐絹二十五疋了。交易錢廿五貫買麝香上品十三臍了。日本定米五百石<span class='note-inline'>(云云)</span>。三藏感歡。即有茶湯。以論得經。心地觀經理懺悔文獻三藏了。合掌禮拜了。願坐一佛淨土拭淚數度。可云道心者。七時法了。經一。</p>
廿四日<span class='note-inline'>(戊戌)</span><p style="margin-left:2em">天晴。齋時照大師送羹一坏。菜一坏。次送茶。以通事照大師示云。新羅提一口者借申用之。獻直絹一疋。永欲給預者。答云更不可有直。早志獻由畢。即來悅。文惠大師送達磨大師自西天來勘文如右。</p>
<p style="margin-left:2em">達磨大師以正法眼藏及袈<span class='corr'>裟</span>付囑二祖惠可。聽吾偈曰。</p>
<p style="margin-left:2em">吾本來<span class='corr'>兹</span>土。傳法救迷情。一花開五葉。結菓自然成。</p>
<p style="margin-left:2em">大師當梁武帝普通八年丁未九月二十一日到此土。梁帝不契。至當年十月十九日過江北。此是魏第八主孝明帝太和十年至少林寺得二祖付法<span class='corr'>已</span>。於太和十九年丙辰十月五日而入滅。葬熊耳山。經三年因魏有使宋雲自西土廻葱巔逢見大師。手攜隻履云。吾歸西天。後宋雲到本國當魏第九主莊帝。乃聞奏。尋開塔而全身不見。唯留隻履存焉。大師示滅至今大宋熙寧六年得五百三十九年矣。讚曰。</p>
<p style="margin-left:2em" class="lg-abnormal"><div class='lg-row'>觀音應迹。王宮誕神。明珠辨智。寶座分身。多羅觀印。雙徃<span class='note-inline'>(【考】徃雲本作經他本作徑)</span>逢春。歸命我祖。水月空雲。</div>
</p><p style="margin-left:3em">依祖門心印集錄之奉呈。</p>
<p style="margin-left:2em">依古今通系圖勘之。梁武帝天監十九年改元為普通元年。八年丁未即魏明帝大和十年也。達磨和尚來至震旦。相當南岳大師生十三年。大和十九年達磨和尚示滅。當南岳大師生年廿二。梁武帝。魏明帝。同時皇帝也。</p>
<p style="margin-left:2em">大相國寺東經藏戒律院圓則座主來。以照大師切切乞受法花法。照大師示云。只觀無常迅速。一心要持經修行。數年講法花念誦法花人也者。以廿六日庚子日可授內約了。伏地禮拜隨喜歸了。照大師志。與胡文三枚。唐朝徐結<span class='note-inline'>(【考】結松本右傍有浩字)</span>學士所書金剛般若經本四枚。可渡日本者也。七時行法了。經二。</p>
廿五日<span class='note-inline'>(己戌)</span><p style="margin-left:2em">天晴。齋時照大師送汁一坏。菜二坏。次茶。自作歸天台奏狀。行向三藏房令見。無取捨。仍令清書照大師。三藏以照大師令開經藏。送當今新譯經福蓋正行所集經一部十二卷。父子合集經二卷。<span class='note-inline'>(一二)</span>披見福蓋正行第一卷之處。龍樹菩薩集。西天譯經三藏試鴻臚卿宣梵大師賜紫臣日稱奉詔譯。奧文<span class='note-inline'>(【考】文諸本作)</span>注云。孔目官臣張永弼。</p>
<p class="pre">　　講仁王經因明論唯識論沙門臣法秀證義<br/>　　講法花經因明百法論沙門臣可凞證義<br/>　　講仁王經百法因明論沙門臣超筞證義<br/>　　講仁王經因明百法論慈雲大法師賜紫沙門臣清振證義<br/>　　講唯識因明百法論明義大師賜紫沙門臣衍證義<br/>　　講楞嚴經慈濟大師賜紫沙門臣智教證義<span class='note-inline'>(當院)</span><br/>　　講圓覺經文章文惠大師賜紫沙門臣智普證義<span class='note-inline'>(當院)</span><br/>　　左街鑒義講百法論宣密大師賜紫沙門臣顯證義<br/>　　左街講經首座講法花經百法因明論證鑒大師賜紫沙門<br/>　　<span class='note-inline'>(【考】門下有一字存半畫不明)</span><br/>　　右街講論首座講百法論文章文鑒大師賜紫沙門用寧綴<br/>　　文<br/>　　梵學寶梵大師賜紫沙門臣惠明筆受<br/>　　梵學崇梵大師賜紫沙門臣明遠筆受<span class='note-inline'>(當院)</span><br/>　　西天僧廣梵大師賜紫沙門臣天吉祥證梵義<br/>　　梵才大師賜紫沙門臣惠詢奉　詔同譯<br/>　　朝散大夫試鴻臚少卿宣祕大師賜紫沙門臣惠賢奉<br/>　　　　　　　　　　　　　　　　　　詔同譯<br/>　　　　種種以下﨟為初也。<br/>　　景福殿使景<span class='note-inline'>(【考】景諸本作菓雲本改黃)</span>州團練使入內內侍省副知監<br/>　　譯經臣李允恭<span class='note-inline'>(【考】允原本有疑或俞字)</span><br/>　　朝散大夫右諫議大夫參知政事臣護延元水都<span class='note-inline'>(【考】都雲閣兩本作郡)</span><br/>　　開國候食邑一千戶賜紫金魚袋臣超抃同<span class='note-inline'>(【考】超以下三字原本有疑。諸本皆缺)</span><br/>　　　　熙寧元年四月　日進。第二卷一切同前。第三卷譯<br/>　　經僧十四人同前。超筞逝去。仍證義七人二年四月日進。<br/>　　入內內侍省內東頭供奉官勾當御藥院監譯經臣李舜<br/>　　舉推忠佐理功臣正奉大夫行右諫議大夫參知政事上柱。<br/>　　國南陽郡開國候邑一千戶賜紫金魚袋臣超抃同潤文。<br/>　　<span class='note-inline'>(本一行也)</span>推忠協謀同德守正亮節佐理功臣開府儀同三司尚<br/>　　書右僕射兼門下待郎同中書門下平章事昭文館大學士<br/>　　監修國史兼譯經潤文<br/>　　【第四五卷二年四月　日進。僧俗譯人證義七人】<span class='note-inline'>(【考】第四以下十八字<br/>　　宜在富弼下)</span>【上柱國郭<span class='note-inline'>(【考】郭字原本不明。雲閣兩本作鄭)</span>國公食邑一萬戶實封<br/>　　肆仟貳佰戶臣富弼。】<span class='note-inline'>(【考】富弼下恐脫潤文二字。上柱以下二十一字宜在上文兼譯經潤文下)</span><br/>　　如第三卷。第六卷三年四月進。講百法因明論圓覺仁<br/>　　王經沙門臣文正證義<span class='note-inline'>(超筞逝去替潤如前。兼替有會。)</span>推忠協謀同德守<br/>　　正亮節佐理詶戴功臣開府儀同三司行尚書右僕射兼門<br/>　　下侍郎中書門下平章事昭文館大學士監修國史兼<br/>　　譯經潤文使上柱國魯國公食邑萬一千一佰戶實封肆<br/>　　阡貳佰戶臣宣公亮潤文。第七八同前。四年四月日進。<br/>　　僧俗如前。但筆受一人惠明逝去。第六卷第九潤文一<br/>　　人。</p>
<p style="margin-left:2em">朝散大夫諫議大夫參知政事上柱輕車都尉始平都<span class='note-inline'>(【考】都恐郡)</span>開國候食邑一千五百戶實封陸佰戶賜紫金魚袋臣馮京。四年四月進梵學清光大師賜紫沙門臣智實筆受<span class='note-inline'>(梵惠明處【考】梵恐替字)</span>第七。十一。四年四月進。僧俗同前。第十二卷潤文馮京。位相加。推忠佐理功正奉大夫右諫議<span class='note-inline'>(以上如前。雖無益事。每年二三卷譯出進奉。為知此由委記之耳。)</span>七時法了。經三。</p>
廿六日<span class='note-inline'>(庚子)</span><p style="margin-left:2em">天晴。齋時照大師送汁一坏。菜二坏。相國寺圓則座主來。受法花法了。借與儀軌一卷。次第二卷。形像儀軌一卷。梵字圖曼陀羅一紙。早早可書寫由示了。受法初後地敷坐具各三度禮拜了。三藏奉借與智證大師大般若開題一卷了。七時法。經四。</p>
廿七日<span class='note-inline'>(辛丑)</span><p style="margin-left:2em">天晴。齋時照大師汁菜各一坏。拜見父子合集二卷了。譯寮僧中五人如前。綴文二人加位所。文素右街副僧錄。用寧左街副僧錄。監經潤文一人馮京如前。佛以優陀夷遣淨飯王許教化。王詣佛所。故名父子合集經也。雖廿五卷譯出。第三以下未清書進覽。因之不能拜見。廿五以下具葉而有其殘未譯。進覽經以錦為標紙。以金為軸。莊嚴甚妙也。見大天國梵本法花經。八寸。廣二寸五分。具葉第一卷四枚。第二卷五枚半。第三卷四枚。文字頗小字也。父子合集經具葉長一尺五寸。廣三寸。四十枚。譯出廿五卷。雖多羅葉文少漢字譯出枚數<span class='note-inline'>(【考】數諸本缺)</span>多也。七時法了。經五六。梵義大師送菜三坏。</p>
廿八日<span class='note-inline'>(壬寅)</span><p style="margin-left:2em">天晴。申時少雨下。酉時止了。齋時三藏送乳羹三坏。<span class='note-inline'>(三人料)</span>菜四坏。<span class='note-inline'>(一人料)</span>小典座送羹一坏。次三藏來。數尅見古今遍集圖。<span class='note-inline'>(【考】遍閣本作通。他本作廻)</span>還房了。有請。即參向。點菜兩度。照大師與志古今遍<span class='note-inline'>(【考】見上注)</span>集圖一帖。講律惠道和尚文。送六卷抄。律要私抄。律行相。南海傳。即付使返送含注本疏六卷。會正記十二卷。四分羯磨二帖了。此三經書共以要書。而歸南地日迫不能書寫送日本國。歸天台申文以照大師清書付司家永和了。七時法了。經七八。入夜三藏有請。即參向。儲種種珍菓。有酒菜。地<span class='note-inline'>(【考】地或此字)</span>比多學慈恩宗。予學玄贊由被告示。小僧問攝釋鏡水抄有無。答無由。給以契丹僧作詮明抄。釋玄贊書也者。三藏問八解脫大小乘觀差別。以天台義答了。</p>
廿九日<span class='note-inline'>(癸卯)</span><p style="margin-left:2em">天晴。齋時照大師送平茸煎物一坏同羹一坏。司家三人來乞錢。歸天台文字等沙<span class='note-inline'>(【考】沙下恐脫汰字。沙諸本作少。)</span>故也。來日可與由約了。照大師持來令看梵字字母石摺本。御篆天竺聲字母梵書序。御書御製序。推忠協謀佐功臣光祿大夫行尚書工部侍郎同中書門下平章事兼樞密使集賢殿大學士上柱國常山郡開國公食色二千戶食實封貳佰戶臣賈昌朝奉勅書。并華字御書天竺梵字後記推忠協謀同德守正亮節佐理功臣開府儀同三司行工部尚書同中書門下平章事兼樞密使昭文館大學士監修國史上柱國京兆郡開國公食邑八千五百戶食實封貳阡捌佰戶臣章得象奉勅撰。記中云。大平興國寺傳法院國朝所建翻譯之館。載嚴勝範。延集清流。歲寢深。具函疊委<span class='note-inline'>(云云)</span>。莊嚴五門二階堂。內造石大龜。立大石。高一丈。廣八尺。兩面書之。依文多不書之。堂只立一石。無他佛像。</p>
<p style="margin-left:2em">真宗皇帝大宋慶曆五年三月十九日建立大宋皇帝四重閣。內立大石。高二丈。廣一丈。委如前。□照大師開經藏。自入見新譯經四百餘卷。一帙借出了。今□奉讀佛母寶德藏般若經一部三卷了。新作目錄三帖借出見之。上中如開元錄。下卷。真言經不空譯為始。般若三藏。天息災。法天。施護。法護。<span class='note-inline'>(近來人也)</span>法寶。惟淨等譯經比<span class='note-inline'>(【考】比諸本缺今判原本殘畫補之)</span>天台慈恩二教　皇帝被入此目錄。梵才三藏來。返所借法門等。志與福蓋正行所集經譯出草一部十二卷。所書改文字潤文字。潤文公卿左將軍右僕射諫議等文字也。最以有感。又志與法智大師碑文。自作也者。沙彌長命上<span class='note-inline'>(【考】上或與字。原本蠹蝕。)</span>當院沙彌三十餘諸共參太平興國寺戒壇院。以錢二百三十文買沈香。薰陸香隨身。今日終日學明日受戒作法。禮佛燒香至明日受戒不出戒壇。明日官家有沙彌齋。其後受戒<span class='note-inline'>(云云)</span>。聖秀行見還語云。諸寺沙彌百餘人竝立禮佛五十遍。其後有官人。各與戒牒。尚書官人<span class='note-inline'>(云云)</span>。有僧三人教種種事<span class='note-inline'>(云云)</span>。以日本沙彌為上﨟<span class='note-inline'>(云云)</span>。當院沙彌令持衣櫃煎茶具。大儀式行戒壇院了<span class='note-inline'>(云云)</span>。申時戒壇主和尚來向。先出文狀。次來紫衣僧七人同參禮拜。看法花壇還了。次文惠大師來坐。七時法了。經一二。</p>
<p style="margin-left:8em">【奧書】</p>
<p style="margin-left:10em">一交了</p>
</div></div>
</div><!-- end of div[@id='body'] -->
</body></html>