<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>古今圖書集成選輯</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<div class='other'><a id='mulu1054' />
<div class='div-other'>
<p class='h2'>欽定古今圖書集成博物彙編神異典　第九十九卷目錄</p>
<ul class="">
<li>佛經部彙考五
<ul class="">
<li>大藏聖教法寶標目<span class="note-inline">(菩薩契經藏大乘祕密陀羅尼儀軌等經二　聲聞契經藏阿含部)</span></li>
</ul></li>
</ul></div>
<p class='juan'>神異典第九十九卷</p>
<div class='div-other'><a id='mulu1055' />
<p class='h2'>佛經部彙考五</p>
<div class='div-other'><a id='mulu1056' />
<p class='h3'>大藏聖教法寶標目</p>
<div class='div-other'><a id='mulu1057' />
<p class='h4'>菩薩契經藏大乘祕密陀羅尼儀軌等經二</p><p>大護明陀羅尼經一卷</p>
<p style="margin-left:1em">右佛說陀羅尼遣阿難陀入吠舍離城作成就法退散一切眾生災難疾疫</p>
<p>一切如來正法祕密篋印心陀羅尼經一卷</p>
<p style="margin-left:1em">右佛愛無垢妙光婆羅門請中路有大舊塔如來旋繞供養塔中諸佛全身舍利并陀羅尼能滅惡業除惡鬼毒獸究竟佛果</p>
<p>聖虛空藏菩薩陀羅尼經一卷</p>
<p style="margin-left:1em">右佛在喜樂山二比丘為部多所執身有疾病虛空藏菩薩請問佛集七佛及虛空藏各說明呪除病去災延壽命法</p>
<p>熾盛光佛頂銷災陀羅尼經一卷</p>
<p style="margin-left:1em">右佛說除一切災難法能成就八萬種吉祥事能除滅八萬種不吉祥事</p>
<p>大曼陀羅尼經一卷</p>
<p style="margin-left:1em">右海神大愛對佛說陀羅尼持者解脫海難</p>
<p>樓閣正法甘露鼓經一卷</p>
<p style="margin-left:1em">右阿難問佛作曼拏羅窣堵波如來像較量功德善樂長者經一卷</p>
<p style="margin-left:1em">右善樂長者目疾佛為說陀羅尼除愈</p>
<p>聖大總持王經一卷</p>
<p style="margin-left:1em">右佛說陀羅尼懺罪除病一切刀兵不能為害及通宿命</p>
<p>智光滅一切業障經一卷</p>
<p style="margin-left:1em">右佛為日月天子說佛菩薩名號及陀羅尼滅一切無間重罪普賢菩薩亦說陀羅尼</p>
<p>華積樓閣陀羅尼經一卷</p>
<p style="margin-left:1em">右師子遊戲菩薩問佛涅槃後供養舍利塔等所得福報佛說此經</p>
<p>勝旛瓔珞陀羅尼經一卷</p>
<p style="margin-left:1em">右佛為觀音等說此陀羅尼能滅重罪現世獲報聖六字增壽大明陀羅尼經一卷</p>
<p style="margin-left:1em">右佛因阿難有大疾病說此陀羅尼消滅一切疾病驚怖</p>
<p>千轉大明陀羅尼經一卷</p>
<p style="margin-left:1em">右帝釋天王對佛自說此陀羅尼能除一切鬼神惱害及病毒軍眾水火惡獸惡夢等畏</p>
<p>增慧陀羅尼經一卷</p>
<p style="margin-left:1em">右大慧菩薩為童子相菩薩說陀羅尼誦者增益智慧明記不忘</p>
<p>俱枳羅陀羅尼經一卷</p>
<p style="margin-left:1em">右佛說此陀羅尼能除部多惡曜及一切瘡病</p>
<p>寶髻陀羅尼經一卷</p>
<p style="margin-left:1em">右佛說陀羅尼消除一切災障說大利益能滅眾生極重罪業降伏一切天龍鬼神能除饑饉病疫毒藥及求財寶子息</p>
<p>妙色陀羅尼經一卷</p>
<p style="margin-left:1em">右佛說陀羅尼作大利益獲大福聚晝夜安樂加持出生飲食以祭諸鬼</p>
<p>栴檀香身陀羅尼經一卷</p>
<p style="margin-left:1em">右佛說能消極重宿業獲殊勝果及得見觀自在菩薩及除惡瘡癬</p>
<p>鉢蘭那賒嚩哩大陀羅尼經一卷</p>
<p style="margin-left:1em">右佛說辟除惡魔及惡鬼神遠離災害除諸病疫宿命智陀羅尼經一卷</p>
<p style="margin-left:1em">右佛說消滅千劫重罪終身受持能知宿命</p>
<p>慈氏菩薩誓願陀羅尼經一卷</p>
<p style="margin-left:1em">右佛說解脫惡趣轉身受勝妙樂慈氏授菩提記</p>
<p>滅除五逆罪大陀羅尼經一卷</p>
<p style="margin-left:1em">右佛說能滅五逆重罪如持千佛無異</p>
<p>無量功德陀羅尼經一卷</p>
<p style="margin-left:1em">右佛說滅千劫所積惡業得見慈氏觀音無量壽佛</p>
<p>十八臂大陀羅尼經一卷</p>
<p style="margin-left:1em">右佛說消滅根本罪業積集無量功德</p>
<p>洛叉陀羅尼經一卷</p>
<p style="margin-left:1em">右說受持如持洛叉佛無異成大福聚滅無量罪</p>
<p>辟除諸惡陀羅尼經一卷</p>
<p style="margin-left:1em">右佛說能除飛蝗毒蟲蛟䗈虎狼饑饉蚊蟲</p>
<p>寶生陀羅尼經一卷</p>
<p style="margin-left:1em">右持頌者得天耳通滅無間罪永斷輪迴無諸侵害及無病苦</p>
<p>蓮華眼陀羅尼經一卷</p>
<p style="margin-left:1em">右持誦者滅罪無眼等五根病獲眼等五種清淨</p>
<p>一切如來烏瑟膩沙最勝總持經一卷</p>
<p style="margin-left:1em">右阿彌陀佛為觀自在說陀羅尼及燈像護摩等法持者延壽所求皆遂</p>
<p>持明藏八大總持王經一卷</p>
<p style="margin-left:1em">右佛說陀羅尼息災增益改惡為善及伏冤一切所求成就</p>
<p>大金剛香陀羅尼經一卷</p>
<p style="margin-left:1em">右佛說此大明呪能降伏諸天宿曜</p>
<p>最上意陀羅尼經一卷</p>
<p style="margin-left:1em">右佛說妙吉祥往昔作比丘說此陀羅尼消除眾生一切災病等</p>
<p>無畏陀羅尼經一卷</p>
<p style="margin-left:1em">右佛說受持讀誦陀羅尼者一切災難雷電毒螫饑饉疾疫悉皆解脫</p>
<p>消除一切閃電隨求如意陀羅尼經一卷</p>
<p style="margin-left:1em">右佛及觀自在金剛手大梵四天王各說呪除閃電中天一切毒</p>
<p>無能勝大明心陀羅尼經一卷</p>
<p style="margin-left:1em">右無能勝菩薩說成就吉祥消除重罪除病延壽無中天及除非人懷惡并衺法呪詛諸難</p>
<p>無能勝大明陀羅尼經一卷</p>
<p style="margin-left:1em">右無能勝菩薩說能降伏魔及人非人衺法毒藥等及消除災障</p>
<p>無能勝大明王陀羅尼經一卷</p>
<p style="margin-left:1em">右佛說陀羅尼為人天作諸利樂一切障礙及鬼神暴惡無能破壞</p>
<p>聖無能勝金剛大陀羅尼經一卷</p>
<p style="margin-left:1em">右佛在妙高峰法會有天龍夜叉等為大力聖者降伏而來唱言怖畏佛敕金剛手說安慰陀羅尼無能勝幢王如來莊嚴陀羅尼經一卷</p>
<p style="margin-left:1em">右佛因帝釋與阿修羅戰敗說陀羅尼一切冤敵無能勝者</p>
<p>妙吉祥菩薩陀羅尼</p>
<p>無量壽大智陀羅尼</p>
<p>宿命智陀羅尼</p>
<p>慈氏菩薩陀羅尼</p>
<p>虛空藏菩薩陀羅尼</p>
<p style="margin-left:1em">右共一卷皆梵文</p>
<p>大吉祥陀羅尼經一卷</p>
<p style="margin-left:1em">右佛為觀自在說大吉祥菩薩陀羅尼持者獲富貴功德不可具說乃至部多普令愛敬</p>
<p>寶賢陀羅尼經一卷</p>
<p style="margin-left:1em">右寶賢大夜叉王說此陀羅尼持者所作勝利皆得成就金銀珍寶悉皆供給</p>
<p>聖最勝陀羅尼經一卷</p>
<p style="margin-left:1em">右文殊師利為比丘說陀羅尼消除國界眾生疫病旱澇等</p>
<p>聖吉祥持世經一卷</p>
<p style="margin-left:1em">右佛為妙月長者貧窮多病說陀羅尼</p>
<p>延壽妙門陀羅尼經一卷</p>
<p style="margin-left:1em">右佛為金剛手菩薩說陀羅尼持者延壽得二十種功德金剛手及梵王四天王各說妙門陀羅尼</p>
<p>祕密八名陀羅尼經一卷</p>
<p style="margin-left:1em">右佛說金剛手祕密八名并陀羅尼持者不墮地獄生兜率天</p>
<p>最上燈明如來陀羅尼經一卷</p>
<p style="margin-left:1em">右最上燈明如來遣菩薩來說陀羅尼擁護利益安樂有情佛與文殊等并四天王亦說陀羅尼增長有情佛力息除災難</p>
<p>一切如來名號陀羅尼經一卷</p>
<p style="margin-left:1em">右觀自在菩薩對佛說諸佛名號并陀羅尼持者不墮惡道生天成佛</p>
<p>聖曜母陀羅尼經一卷</p>
<p style="margin-left:1em">右佛處星曜眾會因金剛手菩薩請問說陀羅尼延壽消除災害及一切毒</p>
<p>息除賊難陀羅尼經一卷</p>
<p style="margin-left:1em">右佛為阿難說陀羅尼息除賊難器仗悉不能侵</p>
<p>觀自在菩薩母陀羅尼經一卷</p>
<p style="margin-left:1em">右普賢菩薩對佛說此陀羅尼滅罪及見普賢觀自在無量壽佛多聞增長證宿命智得不退轉地</p>
<p>諸佛心印陀羅尼經一卷</p>
<p style="margin-left:1em">右佛在兜率天說此陀羅尼利益天人世出世財豐足非人不害不生魔界</p>
<p>息除中天陀羅尼經一卷</p>
<p style="margin-left:1em">右佛為四天王集十方諸佛說陀羅尼息除中天及老病四天王亦各說呪</p>
<p>瑜珈金剛性海曼殊室利千臂千鉢大教王經十卷</p>
<p style="margin-left:1em">右瑜珈金剛五頂五智尊千手千鉢鉢中千佛文殊祕密菩提三摩地一切如來大教王入佛心三密三十支智鏡性海具足一切法入毗盧遮那灌頂法門五智五頂五如來解脫門一切諸佛菩提根本文殊無盡甚深十大願十六大士十大菩薩行願功德持誦修證法門</p>
<p>尊勝大明王經一卷</p>
<p style="margin-left:1em">右佛說陀羅尼消除罪業冤家惡鬼不能為害</p>
<p>守護國界陀羅尼經十卷</p>
<p style="margin-left:1em">右佛于菩提樹下與大菩薩八萬四千及諸天人等說此守護國界陀羅尼有三十二修陀羅尼法十六種如來大悲三十二種如來甚深事業種種莊嚴法門持誦儀軌等第十卷末阿闍世王問人命終墮惡道或生人天云何得知誰人曾見佛說當墮地獄者有十五種相生餓鬼者有八種相生畜生者有五種相當生人天者各有十相詳如本經教誠切至</p>
<p>不動使者陀羅尼祕密法一卷</p>
<p>金剛頂經瑜伽修習毗盧遮那三摩地法一卷</p>
<p>大樂金剛不空真實三摩耶法一卷</p>
<p>大日經略攝念誦修行法一卷</p>
<p>金剛頂修行法一卷</p>
<p>大毗盧遮那成佛神變行法一卷</p>
<p>速疾立驗魔䤈首羅尾奢法一卷</p>
<p>金剛頂降三世大儀軌一卷</p>
<p>金剛瑜伽文殊菩薩法一卷</p>
<p>金剛頂瑜伽觀自在修行儀軌一卷</p>
<p>仁王般若念誦法一卷</p>
<p style="margin-left:1em">右十一儀軌各說持誦殊勝功德壇印供養攝召降伏種種祈願隨意成就法</p>
<p>五字陀羅尼頌一卷</p>
<p>金剛頂超勝三界經一卷</p>
<p>金剛頂經文殊菩薩法一品一卷</p>
<p style="margin-left:1em">右並說文殊五字呪功德殊勝法門</p>
<p>阿閦如來念誦供養法一卷</p>
<p>金剛壽命陀羅尼念誦法一卷</p>
<p>聖閻曼德迦威怒王神驗法一卷</p>
<p>觀自在如意輪念誦儀一卷</p>
<p>普賢金剛薩埵念誦儀一卷</p>
<p>不動尊威怒王使者念誦法一卷</p>
<p>大聖天歡喜雙身夜迦法一卷</p>
<p>觀自在大悲法門一卷</p>
<p>金剛頂瑜伽分別聖位修證法門一卷</p>
<p style="margin-left:1em">右九經各各說持誦供養印壇祈願種種祕妙法門</p>
<p>金剛頂瑜伽經十八會指歸一卷</p>
<p style="margin-left:1em">右說金剛頂瑜伽十八會修持法要</p>
<p>大虛空藏菩薩念誦法一卷</p>
<p>金剛頂勝初瑜伽念誦法一卷</p>
<p>瑜伽蓮華部念誦法一卷</p>
<p>成就妙法蓮華觀智儀軌一卷</p>
<p>仁王般若儀軌一卷</p>
<p>甘露軍茶利念誦儀軌一卷</p>
<p>一字頂輪王念誦儀軌一卷</p>
<p>大孔雀明王畫像儀軌一卷</p>
<p>大樂金剛薩埵修行儀軌一卷</p>
<p>無量壽修行供養儀軌一卷</p>
<p>佛頂尊勝陀羅尼念誦儀軌一卷</p>
<p>金剛手光明灌頂儀軌一卷</p>
<p>金剛頂蓮華部心念誦儀軌一卷</p>
<p>觀自在心真言觀行儀軌一卷</p>
<p>金剛頂略出念誦儀軌一卷</p>
<p>金剛頂經一字頂輪王一切時處念誦儀軌一卷</p>
<p>他化自在天理趣會普賢儀軌一卷</p>
<p>大威怒烏芻澀磨儀軌一卷</p>
<p style="margin-left:1em">右十八念誦儀軌並不空出各各說持誦本經修行儀軌</p>
<p>金剛頂瑜伽五祕密修行念誦儀軌一卷</p>
<p style="margin-left:1em">右說金剛頂經百千頌十八會瑜伽演頓證如來內功德祕要若不五部五密曼茶羅加持自有漏三業身能度無邊有情無有是處以祕密加持威德力故于須臾當證無量三昧得一大阿僧祇刧所集福慧則為生在佛家從佛口生從法化生受得不思議法超越二乘十地修持法門詳如本經</p>
<p>金剛頂瑜伽護摩儀軌一卷</p>
<p style="margin-left:1em">右廣說護持多種如大瑜伽經今略說五種為息災增益降心勾召敬愛護摩爐形量方圓大小深闊畵五部壇位各有種種法相面向方位加特時分建壇擇地供養印呪法名差別此三世佛祕密法門皆須精曉勤敬修習無不成就</p>
<p>瑜伽金剛頂注釋字母品一卷</p>
<p style="margin-left:1em">右略解一切法不生名義性相等皆不可得</p>
<p>金剛頂瑜伽三十七禮一卷</p>
<p style="margin-left:1em">右禮五佛諸大菩薩名號出生功德滅罪法</p>
<p>十一面觀自在菩薩心密言念誦儀軌三卷</p>
<p style="margin-left:1em">右說持呪壇印畫像供養祈願種種法門</p>
<p>受菩提心戒儀軌一卷</p>
<p style="margin-left:1em">右說最上乘受戒懺法</p>
<p>金剛童子菩薩成就儀軌經三卷</p>
<p>毗盧遮那佛灌頂真言一卷</p>
<p>文殊菩薩根本大教王金翅鳥經一卷</p>
<p>觀自在修多羅瑜伽念誦法一卷</p>
<p style="margin-left:1em">右四經各說持誦祈願種種法門</p>
<p>金剛王菩薩秘密念誦儀軌一卷</p>
<p style="margin-left:1em">右初云我今愍念一切求等覺者不知此祕密瑜伽速成佛法于三大阿僧祇忍諸苦行不至菩提故于金剛頂百千頌中略說毗盧遮那如來自性成就法身金剛界大圓鏡智流出他受用異名金剛王菩薩念誦儀軌以三密修行大印等令真言行菩薩速證等覺之位</p>
<p>般若理趣不空三昧真實菩薩十七聖大曼茶羅義述一卷</p>
<p style="margin-left:1em">右略舉十七清淨三摩地成證法門</p>
<p>大藥叉女愛子成就法經一卷</p>
<p style="margin-left:1em">右神名歡喜母是婆多大藥叉將之女娉散脂大將生五百子有五千眷屬常在支那國護持世界此經說持誦供養功德種種祈願法門佛付囑令勤守護眾生以至法滅</p>
<p>觀自在菩薩如意輪瑜伽一卷</p>
<p style="margin-left:1em">右說持誦祈願等法</p>
<p>修習般若波羅蜜菩薩觀行念誦儀軌一卷</p>
<p style="margin-left:1em">右初頌云運心徧法界一切佛利海廣多供養具宮殿眾樓閣種種寶莊嚴徧滿虛空界如空剎土尒如剎佛亦然如佛法亦尒如法供養然一切皆無量十方無邊剎敬禮諸如來入般若甚深體性三摩地現大月輪量同法界光明普照寂然清凉悲愍有情三界熾然如一子想未度者度未安者安未涅槃者得涅槃種種加持法門有殊勝功德金輪王念誦法一卷</p>
<p style="margin-left:1em">右諸佛頂經中廣說供養持誦儀軌令但晨暮修行要略之法</p>
<p>聖寶藏神儀軌經二卷</p>
<p style="margin-left:1em">右佛說真言印等儀軌持者得財寶人所愛重乃至成佛</p>
<p>寶藏神大明曼拏羅儀軌經二卷</p>
<p style="margin-left:1em">右佛說真言印法等持者得財寶及聰明等</p>
<p>金剛香菩薩大明成就儀軌經三卷</p>
<p style="margin-left:1em">右佛為金剛手菩薩說陀羅尼印曼拏羅法一切息災增益愛敬降伏等無不成就</p>
<p>金剛薩埵說頻那夜迦天成就儀軌經四卷</p>
<p style="margin-left:1em">右金剛薩埵說此最上儀軌作種種成就利益息災增益敬愛調伏等造頻那夜迦天像作成就法</p>
<p>幻化網大瑜伽教十忿怒明王大明觀想儀軌經一卷</p>
<p style="margin-left:1em">右毗盧遮那佛說十明王觀想法真言所求成就</p>
<p>持明藏瑜伽大教尊那菩薩大明成就儀軌經四卷</p>
<p style="margin-left:1em">右龍樹于持明藏略出世尊言修習諸成就法應于是教尊那菩薩大明法中修習及欲見菩薩阿羅漢一切所求真言印法曼拏那幀像護摩等法</p>
<p>妙吉祥瑜伽大教金剛倍囉嚩輪觀想儀軌經一卷</p>
<p style="margin-left:1em">右金剛倍囉嚩說一切成就曼拏羅等法及一切調伏等所求皆得成就</p>
<p>一切佛攝相應大教王經觀自在菩薩念誦儀軌經一卷</p>
<p style="margin-left:1em">右觀自在觀想結界儀軌及幀法息災增益愛敬降伏皆得成就</p>
<p>一切如來安像三昧儀軌經一卷</p>
<p style="margin-left:1em">右佛說塑畵雕造諸賢聖像慶讚儀軌真言等</p>
<p>普賢菩薩行願讚一卷</p>
<p style="margin-left:1em">右是普賢行願品略偈首尾不具經後有速疾滿普賢行願陀羅尼云日誦普賢行願後誦此真言一徧普賢行願悉皆圓滿速得三昧現前福慧二嚴速疾成就</p>
<p>百千頌大集經地藏菩薩請問法身讚一卷</p>
<p style="margin-left:1em">右說法身法界菩提涅槃二乘十地二覺功德</p>
<p>一切如來說佛頂輪王一百八名讚一卷</p>
<p style="margin-left:1em">右讚一篇說佛一百八名</p>
<p>仁王般若念誦法經一卷</p>
<p style="margin-left:1em">右佛說仁王般若道塲儀軌十法</p>
<p>大方廣曼殊室利經一卷</p>
<p style="margin-left:1em">右說持呪畫像印壇祈願等法</p>
<p>大乘聖無量壽王經一卷</p>
<p style="margin-left:1em">右佛因妙吉祥菩薩說無量壽決定光明王如來陀羅尼令夭壽人而得長壽</p>
<p>穢迹金剛法禁百變經一卷</p>
<p>穢迹金剛陀羅尼法術靈要門一卷</p>
<p style="margin-left:1em">右說持誦此呪能除一切病苦除遣一切鬼祟衺魅救度眾生滿一切願夅伏一切凶惡鬼神除伏連蟲獸等皆不能為害有結印服符等法</p>
<p>大樂金剛不空理趣釋一卷</p>
<p>陀羅尼門諸部要目一卷</p>
<p style="margin-left:1em">右略說瑜伽經部十萬偈有十八會經說五部中方佛部毗盧遮那為部主東方金剛部阿閦佛為部主南方寶部寶生佛為部主西方蓮華部阿彌陀佛為部主北方羯磨部不空成就佛為部主五部主各有四菩薩為眷屬四部前右左背而安列外四部四門鉤索鏁鈴四方十六大菩薩六曼荼羅二十五種爐護摩等法事要目</p>
<p>三十五佛名禮懺文一卷</p>
<p style="margin-left:1em">右本出烏波離所問經能淨業障重罪現生所求禪定解脫皆得滿足五天竺國修大乘人六時禮懺不闕功德廣大不能盡錄</p>
<p>文殊讚佛禮一卷</p>
<p style="margin-left:1em">右文殊四十禮讚佛功德</p>
<p>結集正教住持遺法儀軌六卷</p>
<p style="margin-left:1em">右尊者羅睺羅記沙門道宣譯初序結集儀式二序天人偈頌三序結集付囑相篇大迦葉問阿難答請經首尾當安何語八部列眾先後次序分布舍利牙印爪髮衣鉢杖錫坐具金瓶付囑安布置何處住持遺法利樂眾生過去諸佛傳付法衣剃刀經函寶塔等斷著毛羽衣斷用寶鉢斷食肉等二十九錄</p>
</div>
<div class='div-other'><a id='mulu1058' />
<p class='h4'>聲聞契經藏阿含部</p><p>長阿含經二十二卷</p>
<p style="margin-left:1em">右阿含者秦言法歸蓋萬行之淵府總持之林苑道無不由法無不在譬彼巨海百川所歸故以法歸為名也開庠修途所記長遠故以長為目此經四分合三十經以為一部辯衺正如晝夜昭報應若影響見遠劫如朝夕視六合猶目前朗大明于幽室惠五目于眾瞽不窺戶牖而智無不周矣</p>
<p style="margin-left:1em">第一卷說七佛本緣壽量眷屬法會弟子降生入胎出家成道乃至涅槃等緣第二至第四說佛將涅槃遊行化度乃至入滅分布舍利事第五說佛過去世為大臣捨家學道次說廣化人天事第六說刧初已來有五種姓種種轉變因緣次說往昔轉輪王福德修行事第七外道說死後斷滅無善惡報迦葉意女說法破其蔽惑第八至十佛說法教化外道次舍利<span class='corr'>弗</span>說一增至十等種種法相義次大緣經解十二緣法甚詳次天帝釋問佛佛為說法義第十一卷阿[少/(兔-、)]夷品佛為外道梵志說法次善生經為長者子六向拜佛為說賢聖法中禮六方法第十二卷清淨經世尊說佛制法教授弟子清淨微妙離苦得道次自歡喜經舍利弗讚說佛法無上智慧神通一切世間無與等者次大會經十方諸神天人等皆來集會禮敬如來佛為諸眾種種結呪第十三阿摩晝經外道使弟子觀佛佛為調伏說外道衺偽佛法真正佛弟子明行具足第十四梵動經佛說甚深微妙大法光明說諸六十二衺見第十五種德經佛說法調伏婆羅門眾次究羅檀頭經亦尒第十六佛不許弟子現神足次說比丘問諸天四大從何而滅義天不能答還復問佛佛為說法次說調伏婆羅門等第十七沙門果經阿闍世王問佛佛為說此經次布咤婆樓經次露吒經皆佛說法調伏婆羅門外道等第十八記說大千中千世界四洲轉輪王等事題云世記經第十九說地獄及諸龍金翅等事第二十說修羅諸天及日月宮事日月天子生日月宮因緣第二十一說三災天修羅戰鬬事二十二說三中刧及世本緣劫初等事</p>
<p>中阿含經六十卷</p>
<p style="margin-left:1em">右此經凡四分一十八品第一七法品十經第二業相應品十一經第三舍利子相應品十一經第四未曾有法品十經第五習相應品十六經第六王相應品十四經如是一十八品中總二百二十二經別法門浩博詞義廣妙不可具舉內有五十三經本同譯別皆出中阿含經具解于後</p>
<p>增一阿含經五十一卷</p>
<p style="margin-left:1em">右此部經凡有五十品總四百七十二經別佛涅槃已迦葉阿難等結集如來法寶一代時教分為三分經律論藏復以契經分為四段一名增一二名中三名長阿含名瓔珞四雜經在後增一謂佛告比丘當修一法謂念佛乃至念死等二從二法三從三法乃至九十從一增一義豐慧廣契經義深故名含明定前多說四諦十二緣五陰六入十八界後出世界成敗佛成道度人又七佛得道制戒等</p>
<p>雜阿含經五十卷</p>
<p style="margin-left:1em">右迦葉阿難與諸大阿羅漢結集三藏集一切長經為長阿含從一事至十事從十事至十一事為增一雜比丘比丘尼優婆塞優婆夷諸天雜帝釋雜魔雜梵王集為雜阿含此部經說事既雜故無品次誦等差別自餘雜說集為一部名修多羅</p>
<p>別譯雜阿含經二十卷</p>
<p style="margin-left:1em">右此部經與前經文雖先後不次細尋不出前經此但撮要故為別部</p>
<p style="margin-left:1em">契經開四增一明人天因果長阿含破衺見中阿含明深義雜阿含明禪定出天台智者法華文句第一</p>
<p>佛般泥洹經二卷</p>
<p>大般泥洹經三卷</p>
<p>般泥洹經二卷</p>
<p style="margin-left:1em">右三經本同譯別說佛欲捨壽入滅人天聞法受度純陀末後獻供人天禮送分布舍利乃至略說結集等種種因緣出長阿含經第二至第四卷同本異譯</p>
<p>人本欲生經一卷</p>
<p style="margin-left:1em">右佛為阿難演十二因緣五陰八解脫等法出長阿含經第十卷與大方便經同本異譯</p>
<p>尸迦羅越六向拜經一卷</p>
<p style="margin-left:1em">右長者子日拜四方上下而不知法義佛為說種種在家善惡諸法出長阿含第十一卷</p>
<p>梵志阿颰經一卷</p>
<p style="margin-left:1em">右梵志自矜種姓豪貴聰辯智慧佛為說法化度此經演戒定慧種種法義出長阿含經第十三卷與阿摩晝經同本異譯</p>
<p>梵網六十二見經一卷</p>
<p style="margin-left:1em">右說外道起種種見惟佛法真正出長阿含經第十四卷與梵動經同本異譯</p>
<p>寂志果經一卷</p>
<p style="margin-left:1em">右阿闍世王問外道六師不契王意王來問佛佛為說沙門受學證果等法出長阿含經第十七卷與沙門果經同本異譯</p>
<p>起世經十卷</p>
<p>起世因本經十卷</p>
<p style="margin-left:1em">右二經同本異譯因本經十二品說四大洲種種事次轉輪王品說輪王出世種種事地獄品詳說種種地獄受一切苦種種事諸龍金翅鳥品阿修羅品四天王品三十三天品各說諸趣中種種事鬬戰品說天修羅戰鬬事劫住品住世品說劫成壞事最勝品說劫住<span class='corr'>已</span>來日月寒暑主治民種種事</p>
<p>大樓炭經六卷</p>
<p style="margin-left:1em">右佛說四洲轉輪王地獄修羅諸龍金翅鳥諸天阿修羅戰鬬大小三災劫天地初成時種種事</p>
<p>長阿含十報法經上下二卷</p>
<p style="margin-left:1em">右舍利說種種善不善法從一法增至十法聚成無為出苦滅惱出長阿含經第九卷同本異譯</p>
<p>中本起經上下二卷</p>
<p style="margin-left:1em">右說佛初成道度五拘鄰次化迦葉目連舍利弗瓶沙王波斯匿王等及給孤獨園捺女受化及食馬麥等事</p>
<p>七知經一卷</p>
<p style="margin-left:1em">右說比丘七法道謂知法知義知時知節自知知眾知人勝出中阿含經第一卷與初善法經同本異譯</p>
<p>鹹水喻經一卷</p>
<p style="margin-left:1em">右說眾生沒溺生死河四果人得出到彼岸出中阿含經第一卷與水喻經同本異譯</p>
<p>一切流攝守因緣經一卷</p>
<p style="margin-left:1em">右說斷諸有流得度世種種調伏法出中阿含經第三卷與漏盡經同本異譯</p>
<p>四諦經一卷</p>
<p style="margin-left:1em">右佛為諸弟子演苦集滅道法出中阿含經第七卷與分別聖諦經同本異譯</p>
<p>瞻婆比丘經一卷</p>
<p>恆水經一卷</p>
<p style="margin-left:1em">右佛欲說戒目連擯黜不淨比丘因說此經出中阿含經第九卷與瞻婆經同本異譯</p>
<p>本相倚致經一卷</p>
<p>緣本致經一卷</p>
<p style="margin-left:1em">右二經本同譯別說善惡法皆有依本出中阿含經第十卷與本際經同本</p>
<p>頂生王故事經一卷</p>
<p>文陀竭王經一卷</p>
<p style="margin-left:1em">右二經本同譯別說昔轉輪聖王受大福樂升忉利天以貪欲墮而死出中阿含經第十一卷與四洲經同本</p>
<p>閻羅王五天使者經一卷</p>
<p>鐵城泥犂經一卷</p>
<p style="margin-left:1em">右二經同本異譯說地獄罪報出中阿含經第十二卷與天使經同本</p>
<p>古來世時經一卷</p>
<p style="margin-left:1em">右說佛因地供養一辟支佛十四返人天中尊及說當來彌勒時世快樂出中阿含經第十三卷與說本經同本異譯</p>
<p>阿那律八念經一卷</p>
<p style="margin-left:1em">右八謂少欲知足隱處精進制心定意智慧捨家出中阿含經第十八卷與八念經同本異譯</p>
<p>離睡經一卷</p>
<p style="margin-left:1em">右佛為目連說種種離睡眠葢法出中阿含經第二十卷與長老上尊睡眠經同本異譯</p>
<p>是法非法經一卷</p>
<p style="margin-left:1em">右說賢者法及不賢者法教戒當行不當行事出中阿含經第二十一卷與真人經同本異譯</p>
<p>求欲經一卷</p>
<p style="margin-left:1em">右四種人有無求欲知不知真如差別出中阿含經第二十二卷與穢經同本異譯</p>
<p>受歲經一卷</p>
<p style="margin-left:1em">右說比丘善惡法出中阿含經第二十三卷初與比丘請經同本異譯</p>
<p>梵志計水淨經一卷</p>
<p style="margin-left:1em">右說斷結生善處出中阿含經第二十三卷與水淨梵志經同本異譯</p>
<p>苦陰經一卷</p>
<p style="margin-left:1em">右出中阿含經第二十五卷與苦陰經同本異譯</p>
<p>苦陰因事經一卷</p>
<p style="margin-left:1em">右說念著三毒苦陰等事出中阿含經第二十五卷與苦陰經同本</p>
<p>釋摩男本經一卷</p>
<p style="margin-left:1em">右說世間苦多樂少教勸出家學道</p>
<p>樂想經一卷</p>
<p style="margin-left:1em">右說計想種種<span class='corr'>已</span>知未知法出中阿含經第二十六卷與想經同本異譯</p>
<p>漏分布經一卷</p>
<p style="margin-left:1em">右說受想行等本起分布受殃滅盡等皆以八正道得畢苦出中阿含經第二十七卷與達梵行經同本異譯</p>
<p>阿耨風經一卷</p>
<p style="margin-left:1em">右說善惡報差別出中阿含經第二十七卷與阿奴波經同本異譯</p>
<p>諸法本經一卷</p>
<p style="margin-left:1em">右說斷愛棄欲入正慧得苦際法出中阿含經第二十八卷初與諸法本經同本異譯</p>
<p>瞿曇彌記果經一卷</p>
<p style="margin-left:1em">右彌與阿難請佛令比丘尼出家戒律事出中阿含經第二十八卷與瞿曇彌經同本異譯</p>
<p>伏婬經一卷</p>
<p style="margin-left:1em">右說十伏婬法出中阿含經第三十卷與行欲經同本異譯</p>
<p>魔嬈亂經一卷</p>
<p>弊魔試目連經一卷</p>
<p style="margin-left:1em">右魔嬈試目連目連為說往昔魔嬈佛弟子墮大地獄事二經本同譯別出中阿含經第三十卷與降魔經同本</p>
<p>賴吒和羅經一卷</p>
<p style="margin-left:1em">右賴吒和羅長者子也見佛聞法捨家證果還為其家及國王說法王亦得道果出中阿含經第三十卷與賴吒和羅經同本異譯</p>
<p>善生子經一卷</p>
<p style="margin-left:1em">右與六向拜經本同譯別出中阿含經第三十三卷與善生經同本異譯</p>
<p>數經一卷</p>
<p style="margin-left:1em">右婆羅門學數問佛佛為說法出中阿含經第三十五卷與筭數目揵連經同本異譯</p>
<p>梵志額羅延問種尊經一卷</p>
<p style="margin-left:1em">右婆羅門種自謂尊大佛為說此經出中阿含經第三十七卷與阿攝和經同本異譯</p>
<p>三歸五戒慈心厭離功德經一卷</p>
<p style="margin-left:1em">右較量種種布施及三歸依行慈等福</p>
<p>須達經一卷</p>
<p style="margin-left:1em">右二經同本異譯出中阿含經第三十九卷與須達多經同本</p>
<p>佛為黃竹園老婆羅門說學經一卷</p>
<p style="margin-left:1em">右佛為婆羅門說佛坐道塲得四禪三明婆羅門歸信與中阿含經第四十卷黃蘆園經同本異譯梵摩喻經一卷</p>
<p style="margin-left:1em">右說梵志見佛相好威神功德歸依三寶遂證道果出中阿含經第四十一卷與梵摩經同本異譯尊上經一卷</p>
<p style="margin-left:1em">右天問比丘偈義比丘請佛佛為說經出中阿含經第四十三卷與釋中禪室尊經同本異譯</p>
<p>鸚鵡經一卷</p>
<p>兜調經一卷</p>
<p style="margin-left:1em">右婆羅門名也死為狗還在其家佛為說宿命并種種因果事二經本同譯別出中阿含經第四十四卷與鸚鵡經同本</p>
<p>意經一卷</p>
<p style="margin-left:1em">右說比丘問佛佛為說此經遂得道果出中阿含經第四十五卷與心經同本異譯</p>
<p>應法經一卷</p>
<p style="margin-left:1em">右說世間四法現在與後受報苦樂事出中阿含經第四十五卷與後受法經同本異譯</p>
<p>泥犂經一卷</p>
<p style="margin-left:1em">右說惡道苦惱因果報應事出中阿含經第五十三卷與癡慧地經同本異譯</p>
<p>優陀夷墮舍迦經一卷</p>
<p>齋經一卷</p>
<p style="margin-left:1em">右說六齋八戒五念功德二經同本異譯出中阿含經第五十五卷與持齋經同本</p>
<p style="margin-left:1em">佛言如是奉持八戒五念為佛法齋與天參德滅惡興善後生天上終得泥洹是以智者自力行出心作福今十六大國滿中眾寶不可稱數不如一日受佛法齋如比其福者則十六國為一豆耳天上廣遠不可稱說當今人間五十歲為第一天上一日一夜第一四天上壽五百歲彼當人間九百萬歲佛法齋者得生此天上人間百歲為忉利天上一日一夜忉利天壽千歲當人間三千六百萬歲人間二百歲為鹽天上一日一夜鹽天壽二千歲當人間一億五千二百萬歲人間四百歲為兜術天上一日一夜兜術天壽四千歲當人間六億八百萬歲人間八百歲為不驕樂天上一日一夜不驕樂天壽八千歲當人間二十三億四千萬歲人間千六百歲為化應天上一日一夜化應天壽萬六千歲當人間九十二億一千六百萬歲若人有信有戒有聞有施有智奉佛法齋當命盡時其人精神皆生此六天上安穩快樂猗善眾多我少說耳凡人行善魂神上天受福無量</p>
<p style="margin-left:1em">佛言一日一夜持八戒齋勝以十六大國中珍寶布施齋戒使人得度世道以財寶施不能使人得道我得佛道本是八戒若欲速得阿羅漢道疾得佛道欲生天上端心一意一月六齋一日一夜齋戒福不可計譬如海水不可斗量一月十五日齋亦善二十日齋亦善人多憂家事故與一月六齋鞞摩肅經一卷</p>
<p style="margin-left:1em">右異學謂色妙欲念佛為說此經出中阿含經第五十七卷與鞞摩那修經同本異譯</p>
<p>婆羅門子命終愛念不離經一卷</p>
<p style="margin-left:1em">右說愛生則有苦憂戚不樂等法出中阿含經第六十卷與愛生經同本異譯</p>
<p>十支居士八城人經一卷</p>
<p style="margin-left:1em">右阿難為八城人等說此經出中阿含經第六十卷與八城經同本異譯</p>
<p>衺見經一卷</p>
<p style="margin-left:1em">右衺命問世間有邊無邊等義阿難為說此經出中阿含經第六十卷與見經同本異譯</p>
<p>箭喻經一卷</p>
<p style="margin-left:1em">右摩羅鳩摩羅問佛世間有邊無邊等義佛不答為說此喻出中阿含經第六十卷與箭喻經同本異譯</p>
<p>普法義經一卷</p>
<p>廣義法門經一卷</p>
<p style="margin-left:1em">右舍利弗說顯示梵行種種離障證果方便廣義法門出中阿含經一品二經同本異譯七知經下五十三經並出中阿含中別經異譯</p>
<p>戒德香經一卷</p>
<p style="margin-left:1em">右說戒香功德普熏無礙出增一阿含經第十三卷地主品異譯</p>
<p>四人出現世間經一卷</p>
<p style="margin-left:1em">右說四人先醜後妙謂生處卑陋而積善生天先妙後醜謂生處尊榮而死墮惡道先醜後醜謂生處無福又復作惡死入惡道先妙後妙謂生處有福而復積善生天出增一阿含經第十八卷四意斷品異譯</p>
<p>波斯匿王太后崩塵土坌身經一卷</p>
<p style="margin-left:1em">右王苦惱佛為說法此名除憂患經出增一阿含經第十八卷四意斷品異譯</p>
<p>須摩提女經一卷</p>
<p style="margin-left:1em">右與三摩竭經本同譯別出增一阿含經第二十二卷須陀品異譯</p>
<p>婆羅門避死經一卷</p>
<p style="margin-left:1em">右說四婆羅門僊得五神通入空入海入山入地避死不得皆各命終出增一阿含經第二十三卷增上品異譯</p>
<p>食施獲五福報經一卷</p>
<p style="margin-left:1em">右五福謂富壽顏色光澤端正多力身安出增一阿含經第二十四卷善聚異譯</p>
<p>頻毘婆羅王詣佛供養經一卷</p>
<p style="margin-left:1em">右說王供養佛聞法歡喜采女等皆得法眼淨出增一阿含經第二十六卷等見品異譯</p>
<p>長者子六過出家經一卷</p>
<p style="margin-left:1em">右說僧伽羅摩棄家事佛修道證果出增一阿含經第二十七卷聚品異譯</p>
<p>鴦崛摩經一卷</p>
<p>鴦崛髻經一卷</p>
<p style="margin-left:1em">右鴦崛髻殺人以指為鬘佛化令入道二經同本異譯出增一阿含經第三十一卷力品</p>
<p>力士移山經一卷</p>
<p style="margin-left:1em">右佛將涅槃為五百力士移山因說此經校量種種諸力不及佛神足智慧十種之力</p>
<p>四未曾有法經一卷</p>
<p style="margin-left:1em">右說轉輪王阿難各有四未曾有法二經出增一阿含經第三十六卷八難品異譯</p>
<p>舍利弗摩目揵連遊四衢經一卷</p>
<p style="margin-left:1em">右說二大弟子遊行諸國還有眾比丘共語大聲佛為調伏說法出增一阿含經第四十一卷馬王品異譯</p>
<p>七佛父母姓字經一卷</p>
<p style="margin-left:1em">右說七佛父母國土姓字弟子名氏說法出增一阿含經第四十五卷不善品異譯</p>
<p>放牛經一卷</p>
<p style="margin-left:1em">右說比丘修行如人牧牛出增一阿含經第四十六卷放牛品異譯</p>
<p>緣起經一卷</p>
<p style="margin-left:1em">右說十二緣差別名義略法出增一阿含經第四十六卷放牛品異譯</p>
<p>十一想思念如來經一卷</p>
<p style="margin-left:1em">右說修行念佛十一法及修慈心十一果報出增一阿含經第四十八卷禮三寶品初異譯</p>
<p>四泥犂經一卷</p>
<p style="margin-left:1em">右說調達等墮大地獄種種苦報事出增一阿含經第四十八卷禮三寶品異譯</p>
<p>阿那邠邸化七子經一卷</p>
<p style="margin-left:1em">右說長者化七子受三歸五戒福德勝大出增一阿含經第四十九卷非常品異譯</p>
<p>大愛道般泥洹經一卷</p>
<p>佛母般泥洹經一卷</p>
<p style="margin-left:1em">右說佛乳母證果入泥洹二經同本異譯出增一阿含經第五十卷大愛道般涅槃品</p>
<p>國王不犂先尼十夢經一卷</p>
<p>舍衛國王夢見十事經一卷</p>
<p style="margin-left:1em">右二經本同國王夢十事王大憂怖問佛為說此經二經同本異譯出增一阿含經第五十一卷大愛道般涅槃品</p>
<p>阿難同學經一卷</p>
<p style="margin-left:1em">右阿難同學比丘不樂修梵行佛為說法教戒證阿羅漢</p>
<p style="margin-left:1em">從戒德香經下二十四經並增一阿含經中別經異譯</p>
<p>五蘊皆空經一卷</p>
<p style="margin-left:1em">右說佛為五苾芻說五蘊無我我所悟空證果出雜阿含經第二卷異譯</p>
<p>七處三觀經一卷</p>
<p style="margin-left:1em">右二經雜集世尊所說種種經法出雜阿含經中異譯</p>
<p>聖法印經一卷</p>
<p style="margin-left:1em">右說空無我法出雜阿含經第三卷異譯</p>
<p>五陰譬喻經一卷</p>
<p>水沫所漂經一卷</p>
<p style="margin-left:1em">右說五陰空色如聚沫受如泡想如野馬行如芭蕉識如幻二經本同譯別出雜阿含經第十卷</p>
<p>不自守意經一卷</p>
<p style="margin-left:1em">右說六根自守不自守出雜阿含經第十一卷異譯</p>
<p>滿願子經一卷</p>
<p style="margin-left:1em">右說賢者聞法證道出雜阿含經第十三卷異譯</p>
<p>轉法輪經一卷</p>
<p>三轉法輪經一卷</p>
<p style="margin-left:1em">右說三轉四諦合十二事等法二經本同譯別出雜阿含經第十五卷</p>
<p>八正道經一卷</p>
<p style="margin-left:1em">右說八正道法出雜阿含經第二十卷異譯</p>
<p>難提釋經一卷</p>
<p style="margin-left:1em">右說比丘五行六念等法出雜阿含經第三十卷</p>
<p>馬有三相經一卷</p>
<p>馬有八態譬人經一卷</p>
<p style="margin-left:1em">右說馬有善惡相如人有善惡行二經並出雜阿含經第三十三卷異譯</p>
<p>相應相可經一卷</p>
<p style="margin-left:1em">右說善惡人以類相從出前單卷雜阿含經中異譯</p>
<p>治禪病祕要經一卷</p>
<p style="margin-left:1em">右一經初首題云尊者舍利弗所問事佛說種種禪觀病惱障礙法</p>
<p style="margin-left:1em">從五蘊皆空經下一十六經並出雜阿含中別經異譯</p>
</div></div></div></div>
</div><!-- end of div[@id='body'] -->
</body></html>