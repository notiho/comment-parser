<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>古今圖書集成選輯</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<div class='other'><a id='mulu1059' />
<div class='div-other'>
<p class='h2'>欽定古今圖書集成博物彙編神異典　第一百卷目錄</p>
<ul class="">
<li>佛經部彙考六
<ul class="">
<li>大藏聖教法寶標目<span class="note-inline">(聲聞契經藏諸小乘經　菩薩調伏藏　聲聞調伏藏)</span></li>
</ul></li>
</ul></div>
<p class='juan'>神異典第一百卷</p>
<div class='div-other'><a id='mulu1060' />
<p class='h2'>佛經部彙考六</p>
<div class='div-other'><a id='mulu1061' />
<p class='h3'>大藏聖教法寶標目</p>
<div class='div-other'><a id='mulu1062' />
<p class='h4'>聲聞契經藏諸小乘經</p><p>摩鄧女經一卷</p>
<p>摩鄧女解形中六事經一卷</p>
<p>摩鄧伽經三卷</p>
<p>舍頭諫經一卷</p>
<p style="margin-left:1em">右四經本同譯別前二經但是後經一品說摩鄧女慕阿難欲以為夫佛為說法受度及說其本因地有二十八宿等占候灾禍種種法</p>
<p>鬼問目連經一卷</p>
<p>雜藏經一卷</p>
<p>餓鬼報應經一卷</p>
<p style="margin-left:1em">右三經說餓鬼罪苦本因種種因果事</p>
<p>阿難問事佛吉凶經一卷</p>
<p>慢法經一卷</p>
<p>阿難分別經一卷</p>
<p style="margin-left:1em">右三經本同譯別阿難問佛事佛有富貴諧和有衰耗不偶者報護不同佛為說此經</p>
<p>五母子經一卷</p>
<p>沙彌羅經一卷</p>
<p style="margin-left:1em">右說羅漢見宿命為五母作子五母思子皆涕泣悲惱欲自殺羅漢見已故笑說此經</p>
<p>玉耶女經一卷</p>
<p>玉耶經一卷</p>
<p>阿遫達經一卷</p>
<p style="margin-left:1em">右三經同本異譯說玉耶女嫁給孤獨長者子而憍慢無復婦禮長者請佛為說法教戒為婦之道修行本起經二卷</p>
<p>太子瑞應本起經二卷</p>
<p>過去現在因果經四卷</p>
<p style="margin-left:1em">右並說佛本修因地降生王宮出家成道種種所示現事三經同本異譯</p>
<p>法海經一卷</p>
<p>海有八德經一卷</p>
<p style="margin-left:1em">右二經同本異譯說大海深廣喻佛法難量</p>
<p>四十二章經一卷</p>
<p style="margin-left:1em">右漢明帝夢金人身長丈六項佩日輪光明赫奕飛在殿前乃詔郎中蔡愔等十八人往天竺尋訪佛法永平十年遂與摩騰同來帝甚賞接所將像馱以白馬因建寺曰白馬譯出此經是漢地經法之祖也自此釋教相繼雲興以大化初傳人未深信蘊其妙解不即多翻且撮經要以導時俗</p>
<p>佘女者域因緣經一卷</p>
<p style="margin-left:1em">右奈女者迦葉佛時供佛一奈故九十一劫生奈華中後生耆城號醫王能愈病起死此經說二人本起因地</p>
<p>罪業報應教化地獄經一卷</p>
<p style="margin-left:1em">右信相菩薩問眾生受苦之因佛說此經</p>
<p>龍王兄弟經一卷</p>
<p style="margin-left:1em">右說目連降伏二大龍王</p>
<p>長者音悅經一卷</p>
<p style="margin-left:1em">右說長者先富後貧之本因事</p>
<p>禪秘要經三卷</p>
<p style="margin-left:1em">右佛說不淨觀數息法四大觀亦名白骨觀亦名九次第想亦名雜想觀法所說次第境界甚詳</p>
<p>七女經一卷</p>
<p style="margin-left:1em">右佛說過去世波羅奈國王有七女遊塚間觀死屍各說無常法偈帝釋來讚喜問所求願七女答欲得無根無枝無葉樹無形無陰陽地于深山大呼耳不聞響天不能答往見迦葉佛聞法授記後皆作佛即涌身空中變為男子</p>
<p>八師經一卷</p>
<p style="margin-left:1em">右說不殺不盜不淫不妄言綺語兩舌惡口不飲酒覩老病死苦修道離苦是為八師</p>
<p>越難經一卷</p>
<p style="margin-left:1em">右長者名越難家大豪富以慳貪故死為乞婦作子生盲無目復至其家乞而不獲打撲幾死佛力使其自知宿命佛言富貴不布施與無財者等</p>
<p>所欲致患經一卷</p>
<p style="margin-left:1em">右呵色欲過患勸修道脫苦</p>
<p>阿闍世王問五逆經一卷</p>
<p style="margin-left:1em">右佛說阿闍世王以作逆罪命終墮地獄如拍鞠從彼命終生天中二十一劫不趣三惡道最後成辟支佛以得無根信故在黑繩地獄如人中七日重罪即畫出薩婆多毗尼明印婆沙第一</p>
<p>五苦章句經一卷</p>
<p style="margin-left:1em">右佛言三界五道生死不絕有五苦八難五苦者一諸天苦壽盡刧衰相現雖壽大刧要當皆死二人道苦雖轉輪聖王不免生老病死眾生未脫三界苦惱災變死有萬端三曰畜生苦四曰餓鬼苦五曰地獄苦廣如經說八難地者三塗三四邊地五長壽天六盲聾瘖瘂手足殘跛七世智聰辯學世經典信衺倒見屠殺田獵不信三尊死入地獄從冥入冥無有脫時肆心放意誹謗聖道八生在佛前佛後佛言三惡道是一切眾生家暫得為人為天如作客日少歸家日多沙門已得出家如何不能放捨重擔謂著吾我人貪嗔癡慢專求利養自大輕人外似如法不制六情毀戒犯欲如此種種皆汝重擔如栴檀香貴于閻浮金又療人病服之即愈一切眾生莫不願得有人賣之而無買者佛說經法留在世間無人視者如束栴檀賣之而無買者父母夫婦兄弟知識奴婢有五因緣一曰怨家二曰債主三曰償債四曰本願五曰真友給孤獨長者家有五福德因緣一曰時節不失禮敬二曰身教長者起時內外小大無不隨者三曰口言所作福事皆從其教四曰一味衣食平等奴婢亦然五曰和順上下不相違戾以是五福家中奴婢牛馬六畜蜎飛蠕動死皆生天門內經聲不絕不與諸惡共作因緣亦是長者本願所致佛言三界五道罪垢苦惱非天授非人與亦非鬼神沙門梵志所與所作罪福如影隨形如響應聲不失毛髮此經教戒切至明備學者宜數誦讀</p>
<p>堅意經一卷</p>
<p style="margin-left:1em">右說善惡獲報如種穀得穀等</p>
<p>淨飯王般涅槃經一卷</p>
<p style="margin-left:1em">右說王臨終見佛生淨居天及說葬送王事</p>
<p>進學經一卷</p>
<p style="margin-left:1em">右說諸比丘所當進學事</p>
<p>得道梯橙錫杖經一卷</p>
<p style="margin-left:1em">右說比丘持錫法門</p>
<p>貧窮老翁經一卷</p>
<p style="margin-left:1em">右老翁年二百歲而貧窮飢虛佛為說其宿因</p>
<p>三摩竭經一卷</p>
<p style="margin-left:1em">右三摩竭給孤獨長者女也女嫁難國王子國人不聞佛法三摩竭毀詈外道請佛說法佛勅弟子得神通者方得赴請于是諸大弟子等各現大神變往赴此國見佛聞法受度者八萬人經中說賓頭盧以神力赴集大山隨後孕婦見驚墮胎佛勅不得入滅待彌勒下生彼國無大器熟食乾緒雖是佛會中眾僧使人五通<span class='corr'>已</span>備佛令乾緒背負萬斛大釜手提百斛大杓飛空先往熟食美備故今千僧大會處主事人往往畫像供養以祈冥祐</p>
<p>萍沙王五願經一卷</p>
<p style="margin-left:1em">右說國王棄位出家見佛聞法得阿羅漢果</p>
<p>瑠璃王經一卷</p>
<p style="margin-left:1em">右說王殺釋種生陷地獄</p>
<p>生經五卷</p>
<p style="margin-left:1em">右類集五十五經如阿含總曰生經別說人天諸趣善生善報惡生惡報業生三塗修羅道證聖果等種種因緣事相</p>
<p>義足經二卷</p>
<p style="margin-left:1em">右類集一十六經總曰義足所說種種緣起善惡因果事理法義具足故</p>
<p>正法念處經七十卷</p>
<p style="margin-left:1em">右正法念處法門經七十卷皆佛說初十善業道品說十業善惡因果苦樂等次生死品說一切世界眾生無始已來生死輪轉諸修行人當隨順正法思惟觀詧三界諸趣次第捨漏捨不善法修行善法正住正觀地獄品說一百三十六種地獄種種苦報事相及元造惡業因緣餓鬼品說三十六種餓鬼種種苦報壽命長短增減業行種類差別畜生品說五道中畜生最多有三十四億種類差別及阿修羅眾與天鬬戰甚詳觀天品說諸天光明身量壽命飲食服器宮殿園林勝妙欲樂放逸福盡墮滅隨業流轉天界因緣事相種種甚詳天宮有壁鏡樹鏡現諸業果夜摩天上有六佛塔有無量勝妙功德利益天人無量又說比丘三十障礙法教戒切至若人供養說法師即為供養現在世尊以聞法故憍慢者心得調伏貪著者信布施麤䵃者心調柔有癡者得智慧迷因果者得正信衺見者入正見殺盜婬得遠離終得涅槃故說法恩甚為難報一者母二者父生身故恩不可報若令父母住于法中名少報恩三者如來度脫生死無上大師此恩難報若于佛法深心得不壞信名報佛恩四者說法師供養此四種人得無量福于未來世能得菩提又聞法有三十二種功德身念處品說內外循身觀等種種法及四部洲眾生生死苦樂因果種種事相此經說三塗諸天事最詳最廣天品中說夜摩天王鵝王菩薩孔雀王菩薩說諸佛教戒天人種種法門文義富妙</p>
<p>佛本行集經六十卷</p>
<p style="margin-left:1em">右說佛昔于往昔修因受記出家苦行成道度生及諸大比丘得度因緣等事</p>
<p>本事經七卷</p>
<p style="margin-left:1em">右弟子集記佛說種種法門一法品二法品三法品大略如增一阿含經</p>
<p>興起行經二卷</p>
<p style="margin-left:1em">右佛與五百羅漢在阿耨大池說自宿命因緣受報頭痛背痛擲石受謗木槍馬麥苦行六年等十事非父作母作非王作天作亦非沙門婆羅門作自造自受如來猶不免償報宿緣況復愚冥未得道者偈云因緣終不滅亦不著虛空當護三因緣莫犯身口意欲示人宿緣不可逃避</p>
<p>業報差別經一卷</p>
<p style="margin-left:1em">右佛說一切眾生繫屬依止于業業有上中下差別不同壽夭妍醜疾病多少威勢大小族姓資生衺智正智六道苦樂貧富不等因果報復及禮塔施蓋幡鈴服器飲食香華靴履燈明等各各十種功德詞簡事備理趣詳妙</p>
<p>大安般守意經二卷</p>
<p style="margin-left:1em">右說調息守意入禪法</p>
<p>陰持入經二卷</p>
<p style="margin-left:1em">右說十八界三十七品等法</p>
<p>處處經一卷</p>
<p style="margin-left:1em">右說善惡因果等種種法義</p>
<p>罵意經一卷</p>
<p style="margin-left:1em">右說人當制意學道種種善惡因果事</p>
<p>分別善惡所起經一卷</p>
<p style="margin-left:1em">右說五道善惡因果報應後偈說因果詳博及酒有三十六失</p>
<p>出家因緣經一卷</p>
<p style="margin-left:1em">右說優婆塞持犯佛戒善惡果報</p>
<p>阿含正行經一卷</p>
<p style="margin-left:1em">右說善惡生死人當正行修道</p>
<p>十八泥犂經一卷</p>
<p style="margin-left:1em">右說地獄種種苦事</p>
<p>法受塵經一卷</p>
<p style="margin-left:1em">右說酖著塵染不得無上吉祥之道</p>
<p>禪行法想經一卷</p>
<p style="margin-left:1em">右說彈指間修諸禪法不為愚人虛食人施</p>
<p>長者懊惱三處經一卷</p>
<p style="margin-left:1em">右說忉利天人壽終來生舍衛城為長者子墮樹死死已生龍中為金翅鳥吞噉三處父母一時啼哭一切生死因緣如幻如客</p>
<p>犍陀國王經一卷</p>
<p style="margin-left:1em">右說事婆羅門不能免生死惟事佛可以得道</p>
<p>須摩提長者經一卷</p>
<p style="margin-left:1em">右說長者喪子苦惱佛為說無常法人得受度</p>
<p>阿難四事經一卷</p>
<p style="margin-left:1em">右佛說教戒令阿難傳持</p>
<p>未生怨經一卷</p>
<p style="margin-left:1em">右說瓶沙王子阿闍世王受調達惡友教作惡逆四願經一卷</p>
<p style="margin-left:1em">右說四願不可長保一謂空愛身命死則委去二謂財產官祿三謂親屬知識四謂不能守意正行婬于五樂</p>
<p>黑氏梵志經一卷</p>
<p style="margin-left:1em">右說梵志當墮地獄見佛得道</p>
<p>猘狗經一卷</p>
<p style="margin-left:1em">右說誹謗道師當墮惡道</p>
<p>分別經一卷</p>
<p style="margin-left:1em">右說六根塵造十惡業墮十八地獄未法比丘多作業等</p>
<p>八關齋經一卷</p>
<p style="margin-left:1em">右說受八戒法其福不可稱量</p>
<p>阿鳩留經一卷</p>
<p style="margin-left:1em">右說小施獲大果報</p>
<p>孝子經一卷</p>
<p style="margin-left:1em">右說生育恩重惟化親聞法得道為孝</p>
<p>五百弟子自說本起經一卷</p>
<p style="margin-left:1em">右諸阿羅漢各各自說得果本起種種因行佛亦自說果報</p>
<p>大迦葉本經一卷</p>
<p style="margin-left:1em">右說大迦葉見佛聞法得道</p>
<p>四自侵經一卷</p>
<p style="margin-left:1em">右四謂夙夜不學老不止婬得財不施不受佛言四者出心還自苦身</p>
<p>羅云忍辱經一卷</p>
<p style="margin-left:1em">右說舍衛國有輕薄者以沙土著鶖露子鉢中及擊羅云首流血夜半命終入大地獄受大劇苦佛說其種種苦報并說忍辱最為大力說忍功德甚詳</p>
<p>佛為年少比丘說正事經一卷</p>
<p style="margin-left:1em">右為比丘略說法要</p>
<p>沙曷比丘功德經一卷</p>
<p style="margin-left:1em">右沙曷比丘得羅漢果降伏毒龍</p>
<p>時非時經一卷</p>
<p style="margin-left:1em">右說十二月時非時法</p>
<p>自愛經一卷</p>
<p style="margin-left:1em">右說行善得果是為自愛</p>
<p>忠心經一卷</p>
<p style="margin-left:1em">右大目連以神足移石國中八歸仰佛為說法</p>
<p>見正經一卷</p>
<p style="margin-left:1em">右見正者弟子名也問佛人死<span class='corr'>已</span>識神無還今人皆不知宿命識神所從來佛為種種喻說深談生死輪轉流浪變易之理</p>
<p>大魚事經一卷</p>
<p style="margin-left:1em">右喻人貪欲故墮生死如魚罹漁捕</p>
<p>阿難七夢經一卷</p>
<p style="margin-left:1em">右阿難七夢憂怖問佛佛為解脫</p>
<p>呵鵰阿那含經一卷</p>
<p style="margin-left:1em">右說佛子善行功德不欲令人知</p>
<p>燈指因緣經一卷</p>
<p style="margin-left:1em">右說燈指生而指出光明始終富貧種種因緣事婦人遇辜經一卷</p>
<p style="margin-left:1em">右婦人夫子父母舅姑皆橫死種種大苦惱因發狂見佛受度事</p>
<p>四天王經一卷</p>
<p style="margin-left:1em">右佛說六齋日天王太子使者諸天日月五星二十八宿下人間伺察善惡人修五戒六齋等獲福得度</p>
<p>十二品生死經一卷</p>
<p style="margin-left:1em">右說四果人下至三塗善惡生死有十二品</p>
<p>迦葉度貧母經一卷</p>
<p style="margin-left:1em">右說大迦葉欲度貧老母從乞臭米汁飲之為現神足母大敬喜以此福生忉利天說布施獲福無量事</p>
<p>輪轉五道罪福報應經一卷</p>
<p style="margin-left:1em">右說五道罪福因果報應如影隨形事</p>
<p>五無返復經一卷</p>
<p style="margin-left:1em">右舍衛國五人皆得道證父子耕地蛇囓殺其子父母姊妻奴皆說無常苦空法或者以為不孝慈問佛佛說此經</p>
<p>佛大僧大經一卷</p>
<p style="margin-left:1em">右二人兄弟也其一出家證羅漢果其一以婬殺故墮地獄弟婦守貞生天</p>
<p>衺祗經一卷</p>
<p style="margin-left:1em">右婆羅門先事外道後從佛受道復悔還戒佛為化度證羅漢果</p>
<p>末羅王經一卷</p>
<p style="margin-left:1em">右說王國中有大石方數十里佛以足指挑石因為說法九億人受度</p>
<p>摩達國王經一卷</p>
<p style="margin-left:1em">右說王錄國人征討比丘得羅漢亦見錄為見神足玉悔過見佛聞法</p>
<p>旃陀越國王經一卷</p>
<p style="margin-left:1em">右說兒在塚中三年不死佛說本緣</p>
<p>五恐怖世經一卷</p>
<p style="margin-left:1em">右說後世比丘等不修道可恐怖事</p>
<p>弟子死復生經一卷</p>
<p style="margin-left:1em">右說弟子死七日復生說更地獄受苦歸信佛法佛為說此經</p>
<p>懈怠耕者經一卷</p>
<p style="margin-left:1em">右說耕者見佛欲禮敬問法復念耕種未竟須後閑時佛說此懈怠人已經九十一劫過六佛不得受度</p>
<p>辯意長者子經一卷</p>
<p style="margin-left:1em">右長者子問佛六道善惡因果等事佛說此經</p>
<p>無垢優婆夷問經一卷</p>
<p style="margin-left:1em">右說掃塔聖地香華供養禪定歸戒所得果報</p>
<p>賢者五福德經一卷</p>
<p style="margin-left:1em">右說說法人得五福德謂長壽大富端正名譽聰明</p>
<p>天請問經一卷</p>
<p style="margin-left:1em">右天問佛答種種法義</p>
<p>僧護經一卷</p>
<p style="margin-left:1em">右僧護舍利弗弟子也所見地獄人五十六種佛說是等比丘往昔罪業之因受是苦報教誡嚴備佛弟子宜皆觀省</p>
<p>護淨經一卷</p>
<p style="margin-left:1em">右說一比丘墮餓鬼中坐五百歲前以不清淨手觸僧食器以不清淨食著僧食中不持齋者食法會食六十萬世墮餓鬼中不得挾齋餘食歸給妻子設齋會食不得先嘗皆作殘食不如不作</p>
<p>木槵子經一卷</p>
<p style="margin-left:1em">右說持三寶名二十萬遍生第三天滿百萬當得向初果</p>
<p>無上處經一卷</p>
<p style="margin-left:1em">右謂三寶為無上處</p>
<p>盧至長者因緣經一卷</p>
<p style="margin-left:1em">右盧至富而慳以高慢為帝釋所嬈見佛證果</p>
<p>五王經一卷</p>
<p style="margin-left:1em">右諸國王各酖王樂佛為說八苦即皆得果</p>
<p>出家功德經一卷</p>
<p style="margin-left:1em">右說出家功德及勸障罪福</p>
<p>栴檀樹經一卷</p>
<p style="margin-left:1em">右說背恩伐樹為樹神所殺</p>
<p>頞多和多耆經一卷</p>
<p style="margin-left:1em">右說愚人不知施度</p>
<p>普達王經一卷</p>
<p style="margin-left:1em">右王禮敬道人羣臣諫王王為說法因供佛得果</p>
<p>佛滅度後棺<span class='corr'>斂</span>葬送經一卷</p>
<p style="margin-left:1em">右說佛葬儀及佛鉢化緣</p>
<p>鬼子母經一卷</p>
<p style="margin-left:1em">右說鬼子母食人子佛夅化受戒</p>
<p>梵摩難國王經一卷</p>
<p style="margin-left:1em">右說王太子出家證阿羅漢說施當平等</p>
<p>父母恩難報經一卷</p>
<p style="margin-left:1em">右說肩負父母經千年便利背上不足報生育恩彌多耶致經一卷</p>
<p style="margin-left:1em">右說外道聞佛說二十一事得道</p>
<p>新歲經一卷</p>
<p style="margin-left:1em">右說受歲說戒舉過</p>
<p>羣牛譬喻經一卷</p>
<p style="margin-left:1em">右說驢效牛入牛羣為觝殺喻比丘無沙門行微妙比丘擯出界外</p>
<p>九橫經一卷</p>
<p style="margin-left:1em">右說人有九因緣命未盡而橫死一者食不安食二多食過度三不知時節方宜四食未消而復食不時消吐五大小便不隨時六犯戒犯王法或飢渴捶打驚怖憂死七不隨醫藥教誡八夜行妄衝冒九房室過差或奔車馬牛蛇虺水火逢拔刀人醉人惡人涅槃經第二十六卷與此同</p>
<p>三十七品經一卷</p>
<p style="margin-left:1em">右略說三十七菩提分法</p>
<p>避女惡名欲自殺經一卷</p>
<p style="margin-left:1em">右比丘避惡名欲自殺天神為說法使忍辱修道證阿羅漢</p>
<p>比丘聽施經一卷</p>
<p style="margin-left:1em">右聽施比丘不樂道行樂著睡眠佛為說此經</p>
<p>身觀經一卷</p>
<p style="margin-left:1em">右說幻身種種過患</p>
<p>無常經一卷</p>
<p>八無暇有暇經十卷</p>
<p style="margin-left:1em">右八無暇謂三塗生長壽天生邊地六根不具信衺倒見不值善導言八難之時無有閑暇可修道業</p>
<p><span class='corr'>長</span>爪梵志請問經一卷</p>
<p style="margin-left:1em">右婆羅門問佛因果種種法</p>
<p>譬喻經一卷</p>
<p style="margin-left:1em">右說怖人墮井為惡象毒龍四毒蛇等迫逼諭生死五欲等</p>
<p>略教誡經一卷</p>
<p style="margin-left:1em">右說出家人應勤斷無呪</p>
<p>療痔瘻經一卷</p>
<p style="margin-left:1em">右有所持呪療一十六種悉皆消落</p>
<p>摩訶帝經十三卷</p>
<p style="margin-left:1em">右佛因眾問令目揵連說釋種過去所生種姓并述佛出家成道度人事與本行集經所載同</p>
<p>信佛功德經一卷</p>
<p style="margin-left:1em">右舍利弗對佛稱說佛種種最勝法及神通力</p>
<p>大三摩若心經一卷</p>
<p style="margin-left:1em">右佛于眾會夅伏魔等令住聲聞乘</p>
<p>決定義經一卷</p>
<p style="margin-left:1em">右佛為比丘說五蘊五取十八界至七覺支八正道諸法名決定義</p>
<p>長者施報經一卷</p>
<p style="margin-left:1em">右佛為給孤獨長者說較量布施功德</p>
<p>四品法門經一卷</p>
<p style="margin-left:1em">右佛為阿難說界處法緣起處非處法不了為愚人了者為智人</p>
<p>信解智力經一卷</p>
<p style="margin-left:1em">右佛說信解力法能證真實之理謂佛五力十力惟佛能知非聲聞法</p>
<p>分別善惡報應經一卷</p>
<p style="margin-left:1em">右佛為輸迦長者父作犬說六道善惡眾業受報差別及飲酒三十六過及種種行施果報</p>
<p>阿羅漢具德經一卷</p>
<p style="margin-left:1em">右佛說聲聞弟子各具功德及比丘尼烏波薩哥烏波薩吉各具功德</p>
<p>七佛經一卷</p>
<p style="margin-left:1em">右佛為比丘說七佛壽命父母弟子城邑名</p>
<p>金光王童子經一卷</p>
<p style="margin-left:1em">右佛為釋種金光童子說及敘過去造像植福事頻婆娑羅王經一卷</p>
<p style="margin-left:1em">右與眾等至佛所諸婆羅門長者等見耆舊優樓頻螺迦葉侍佛有疑佛令迦葉現神變自稱是佛弟子佛因為王等說法令得見諦</p>
<p>毗婆尸佛經二卷</p>
<p style="margin-left:1em">右說毗婆尸佛為太子出家成佛度人說戒等</p>
<p>帝釋所問經一卷</p>
<p style="margin-left:1em">右帝釋問佛盡愛斷除疑惑佛為說法證果</p>
<p>嗟韈曩法天子受三歸獲免惡道經一卷</p>
<p style="margin-left:1em">右帝釋為天子受三歸命終生覩史多天</p>
<p>大正句王經一卷</p>
<p style="margin-left:1em">右尊者童子迦葉破正句王衺見無有來世復無有人亦無化生義</p>
<p>戒香經一卷</p>
<p style="margin-left:1em">右佛為阿難說戒戒香徧聞十方</p>
<p>舊城喻經一卷</p>
<p style="margin-left:1em">右佛說觀十二因緣如被昔人所被之甲到昔人涅槃之城借城為喻也</p>
<p>十二因緣祥瑞經二卷</p>
<p style="margin-left:1em">右佛為大眾說用十二因緣配十二支位占人命及選日占相以定吉凶</p>
<p>護國經一卷</p>
<p style="margin-left:1em">右護國長者投佛出家證果為父母及俱盧王說捨親出家法</p>
<p>較量壽命經一卷</p>
<p style="margin-left:1em">右佛說較量六道壽長短</p>
<p>人僊經一卷</p>
<p style="margin-left:1em">右說阿難佛摩伽陀國頻婆娑羅王及諸優婆塞生何處佛為說王作人僊及人僊所說梵法</p>
<p style="margin-left:1em">右彼天說十二宮分生人吉凶及諸宿攝于三趣迦葉僊人說醫女人經一卷</p>
<p style="margin-left:1em">右迦葉僊人說女人姙娠逐月安胎所服藥</p>
<p>諸行有為經一卷</p>
<p style="margin-left:1em">右佛為諸苾芻說一切人天聖人外道等皆歸死滅</p>
<p>薩鉢多野經一卷</p>
<p style="margin-left:1em">右佛說法無常刧盡七日竝出火災燒器界</p>
<p>解憂經一卷</p>
<p style="margin-left:1em">右佛說生死輪迴勸令求斷生死</p>
</div>
<div class='div-other'><a id='mulu1063' />
<p class='h4'>菩薩調伏藏</p><p>菩薩地持經十卷</p>
<p style="margin-left:1em">右說信解行三地亦攝十地此諸地能與諸菩薩為所依止處復能出生一切諸菩薩行故持者能任攝持諸菩薩行願諸波羅蜜故名地持經中說七地六是菩薩地一是菩薩如來共地一者種性地二解行地三淨心地四行迹地五決定地六決定行地七畢竟地從初發心及修六度萬行六神通菩提分法及修相好因果等法門詳妙</p>
<p>菩薩善戒經九卷</p>
<p style="margin-left:1em">右佛說諸菩薩修習六度萬行三昧六通供養三寶兼利自他修相好業三十七助道品從初發心至究竟地一切菩薩修學行相法門又名菩薩藏經</p>
<p>淨業障經一卷</p>
<p style="margin-left:1em">右比丘無垢光犯戒憂悔見佛求哀佛說此經復為授記未來成佛復說往昔勇施比丘犯淫殺戒遇彌勒菩薩說法得無生忍勇施今已成佛號寶月如來是經能破一切惡業結縛除一切闇障</p>
<p>優婆塞戒經六卷</p>
<p style="margin-left:1em">右佛為長者子說是經廣明三歸八戒五戒供養三寶六波羅蜜四無量心三種菩提修三十二相業等法門義豐慧廣非惟為在家菩薩修行龜鏡亦出家菩薩之軌範也趣菩提者所當精勤修學</p>
<p>梵網經二卷</p>
<p style="margin-left:1em">右此經梵本有一百一十二卷六十一品此是第十菩薩心地一品也羅什法師叅定三乘經論五十餘部惟梵網經最後誦出別書出此心地一品什每誦持以為心首當時三百餘人同誦此一品此經佛說十重四十八輕戒三世如來同說三世菩薩之所當學</p>
<p>受十善戒經一卷</p>
<p style="margin-left:1em">右佛說受八戒是諸佛為在家人制出家法及說十業善惡因果報應等事</p>
<p>大乘戒經一卷</p>
<p style="margin-left:1em">右佛說戒為最勝不可犯</p>
<p>菩薩瓔珞本業經二卷</p>
<p style="margin-left:1em">右佛略說四十二位賢聖名字因果行相六入明門謂十住十行十向十地無垢地妙覺地明觀法門亦名六堅六忍六慧六觀瓔珞者謂銅寶銀金璢璃摩尼水精如是六位菩薩以百萬阿僧祗功德瓔珞嚴持三種法身</p>
<p>佛藏經四卷</p>
<p style="margin-left:1em">右佛說初諸法實相品說諸法無生無滅無相無為次念佛品說念無分別即是念佛見諸法實相名為見佛次念法品次念僧品第二卷淨戒品說破戒比丘有十憂惱箭訶叱種種破戒罪相第三卷淨法品深戒不淨說法得大罪報往古品淨見品說佛昔因累劫修學以有所得故不蒙諸佛授記是經戒勑切至凡學佛者宜熟觀誦</p>
<p>菩薩戒本一卷</p>
<p style="margin-left:1em">右出地持戒品中慈氏菩薩記</p>
<p>菩薩戒本一卷</p>
<p style="margin-left:1em">右出瑜伽論本地分中彌勒菩薩記</p>
<p>菩薩戒羯磨文一卷奘法師譯</p>
<p>菩薩善戒經一卷</p>
<p style="margin-left:1em">右說菩薩戒法持犯行相大略與戒本同</p>
<p>菩薩內戒經一卷</p>
<p style="margin-left:1em">右文殊問佛初發意菩薩以何功德開化眾生佛說懺罪受戒十二時戒法十住功德</p>
<p>優婆塞五戒威儀經一卷</p>
<p style="margin-left:1em">右說種種戒法</p>
<p>清淨毗尼方廣經一卷</p>
<p>寂調音所問經一卷</p>
<p>文殊師利淨律經一卷</p>
<p style="margin-left:1em">右三經本同譯別寂調音天子問文殊答大乘法義菩薩聲聞不同行相等種種譬喻</p>
<p>舍利弗悔過經一卷</p>
<p>菩薩藏經一卷</p>
<p>大乘三聚懺悔經一卷</p>
<p style="margin-left:1em">右三經皆舍利弗問佛懺悔滅罪速得菩提佛為說滅一切業障懺悔勸請隨喜廻向等法校量所獲福報</p>
<p>菩薩五法懺悔經一卷</p>
<p style="margin-left:1em">右說懺悔勸請隨喜廻向發願謂之五法</p>
<p>跋陀羅菩薩經一卷</p>
<p style="margin-left:1em">右文殊問跋陀羅菩薩答悔過發願勸請廻向等法校量所獲福報</p>
<p>文殊悔過經一卷</p>
<p style="margin-left:1em">右文殊說菩薩懺悔勸請隨喜廻向發願等法</p>
<p>法律三昧經一卷</p>
<p style="margin-left:1em">右說學菩薩道退轉過失外學仙人禪定等法</p>
<p>十善業道經一卷</p>
<p style="margin-left:1em">右佛在龍宮說十善業因果功德</p>
</div>
<div class='div-other'><a id='mulu1064' />
<p class='h4'>聲聞調伏藏</p><p>摩訶僧祗律四十卷</p>
<p style="margin-left:1em">右摩訶僧祗者大眾也此根本調伏藏即大眾部毗奈耶也佛圓寂後尊者迦葉集干應真于王舍城竹林石室之所結也開元釋教錄云自摩訶僧祗律<span class='corr'>已</span>下四十五帙四百四十六卷為聲聞調伏藏者經云勝故祕故佛獨制故如契經中諸弟子或諸天說法律則不尒一切佛說有十事利益故諸佛制戒一攝僧故二令僧一心故三令僧安樂故四折伏高心故五有慙媿人得安穩住故六不信者令得信故七<span class='corr'>已</span>信者令增長故八遮今世惱漏故九未生諸漏令不生故十佛法得久住為諸天人開甘露施門故</p>
<p style="margin-left:1em">律戒中犯重曰波羅夷次曰僧伽婆尸沙此云僧殘次曰波逸提次曰波羅提提舍尼次曰突吉羅皆梵語也云何名波羅夷破壞離散名波羅夷為刀矟所傷絕滅命根比丘法中斷滅不復更生如人斫頭更不還活為惡所滅比丘法中更無所成故名波羅夷僧殘者如人為他所斫殘有咽喉少在不斷若得好醫良藥可得除差無者不可差也犯僧殘有少可懺悔之理遇清淨大眾懺悔可得罪滅云何為波逸提如被斫者少傷其皮不至損命波逸提傷善處少波羅提提舍尼者非故心作犯即懺悔故偷蘭遮者欲起大事不成也突吉羅者此名惡作此出毗尼母論第七卷</p>
<p>十誦律六十一卷</p>
<p style="margin-left:1em">右初誦四波羅夷法名異分若犯一事非沙門非釋子失比丘法故名異分次僧殘不定捨墮墮法波羅提提舍尼法眾多學法止諍法名不異分若犯是事故名比丘故名釋子不失比丘法故名不異分初誦一至六戒婬盜殺等法二誦七至十三衣鉢等法三誦十四至二十戒用蟲水九十波逸提說罪滅諍等法四誦二十一至二十八受具布薩自恣安居皮革醫藥衣等法五誦二十九至三十三施衣懺悔驅擯故出精苦切依止羯磨等法三十四臥具三十五諍事法六雜誦三十六至四十一種種制戒七誦四十三至四十六尼戒八誦四十七至五十增一法九誦五十四優波離問事十誦五十五至五十八善誦五十九說結集事六十毗尼雜品</p>
<p style="margin-left:1em">波羅夷者名為墮法名為惡法名斷頭法名非沙門法不共住者如先白衣時犯婬行如針鼻缺不可復用如人命盡不可復活如石破不可復合如斷多羅樹心不可復生名非梵行法懈怠法狗法可惡法</p>
<p>根本說一切有部毘奈耶五十卷</p>
<p style="margin-left:1em">右武后時義淨等譯其序云佛說律為本能生諸善法如樹根為本枝幹由是生律能遮毀禁如隄防暴流三世諸賢聖遠離有為縛皆以律為本能至安穩處若此調伏教安住于世間即是諸如來正法藏不滅離此即便無安穩涅槃路能生眾功德如地載羣生不調令善順如象馬釣策律能防破戒如城禦怨敵律是法中王諸佛之導首善道之橋梁苦海大舩筏險路之善導直昇無畏城佛及聖弟子咸依律教住佛云我滅後戒是汝導師仁等應至心善聽調伏教述制緣起所應學處凡百餘條末有七佛說戒經偈</p>
<p>根本說一切有部苾芻尼毗奈耶二十卷</p>
<p style="margin-left:1em">右佛制尼學處百八十法義第四第五部眾學法七滅諍法七佛說戒經偈與前五十卷毗奈耶事多相涉而詳略有異</p>
<p>毗奈耶雜事四十卷</p>
<p style="margin-left:1em">右四十卷中總有八門九十頌有種種制學處緣法佛諸弟子勝光等諸國王及勝鬘行雨夫人瑠璃王誅釋子墮地獄難陀出家證果目連舍利子入滅訶利底母愛兒等緣末數卷記佛降生入涅槃結集等事</p>
<p>一切有部尼陀那五卷</p>
<p>一切有部目得迦五卷</p>
<p style="margin-left:1em">右種種制學處多與前部相涉而詳略有異</p>
<p>五分律三十卷</p>
<p style="margin-left:1em">右宋景平元年佛陀什等所譯即化地部毗柰耶藏佛圓寂後三百年中從說一切有部之所出也與十誦律根本毗奈耶多相涉此律分作五分分為部類劑限不同故第一分十卷波羅夷法第二分尼波羅夷法十一至十四第三分十五至二十二受戒法衣法藥法食法等第四分第二十三至二十四滅諍法等第五分二十五至三十初破僧法雜法等</p>
<p>四分律六十卷</p>
<p style="margin-left:1em">右姚秦佛陀耶舍等譯序偈云眾經億百千戒為最第一如王治正法如醫治眾病若有捨戒者于佛法為死持戒如護命守之無毀失譬如得王印所往無罣礙小毀則不定大毀入三惡</p>
<p>根本說一切有部戒經一卷</p>
<p>十誦比丘戒本一卷</p>
<p>五分比丘戒本一卷</p>
<p>僧祇律比丘戒本一卷</p>
<p>僧祇律比丘尼戒本一卷</p>
<p>十誦律比丘尼戒本一卷</p>
<p>根本說一切有部苾芻尼戒本一卷</p>
<p style="margin-left:1em">右七經同帙僧律四波羅夷十三僧殘二不定三十捨墮尼薩耆波夜提九十波夜提四悔過波羅提提舍尼眾學法七滅諍法尼律八波羅夷十九婆尸沙一百四十一波夜提餘尼薩耆波夜提眾學滅諍法數同佛制半月布薩說戒即此本也</p>
<p>四分解脫戒本一卷</p>
<p>四分戒本一卷</p>
<p>四分僧戒本一卷</p>
<p style="margin-left:1em">右本同譯別</p>
<p>四分比丘尼戒本一卷</p>
<p>五分比丘尼戒本一卷</p>
<p style="margin-left:1em">右尼律八波羅夷十七僧殘三十捨墮一百七十八墮法五分二百一十八悔過眾學法七滅諍法沙彌十戒經并七十二威儀法一卷</p>
<p>沙彌威儀一卷</p>
<p>沙彌尼戒文一卷</p>
<p>沙彌尼戒經一卷</p>
<p style="margin-left:1em">右經題名義自具</p>
<p>舍利弗問經一卷</p>
<p style="margin-left:1em">右佛說涅槃後律分為五部因緣舍利弗問佛制律或開或遮疑義及八部鬼神何故生于惡道而見佛聞法等事</p>
<p>根本說一切有部百一羯磨十卷</p>
<p style="margin-left:1em">右梵語羯磨此云時到亦云辦事謂集僧出家授戒出白眾罪悔過折伏諫擯等法百一者舉其大數與大律數雖不同無違妨也</p>
<p>大沙門百一羯磨一卷</p>
<p>羯磨上下二卷</p>
<p>曇無德律部雜羯磨一卷</p>
<p>十誦羯磨比丘要用一卷</p>
<p>彌沙塞羯磨本一卷</p>
<p>四分比丘尼羯磨一卷</p>
<p>優波離問佛經一卷</p>
<p style="margin-left:1em">右優波離問戒律種種事</p>
<p>四分律刪補隨機羯磨二卷</p>
<p style="margin-left:1em">右唐宣律師集</p>
<p>四分僧羯磨三卷</p>
<p style="margin-left:1em">右唐懷素集</p>
<p>四分尼羯磨三卷</p>
<p style="margin-left:1em">右懷素集</p>
<p>大愛道比丘尼經二卷</p>
<p style="margin-left:1em">右佛說比丘尼當受八敬法復受十戒行十事等乃受五百具足大戒佛正法當住千歲以阿難大愛道累請度尼故滅五百歲然佛言若女人作沙門精進持戒不犯毛髮現身化成男子復說受請受食行路入室出戶種種戒法當除滅八十四態法佛般泥洹後當有三千比丘尼末世時有八萬比丘尼奉持是法律皆得阿羅漢其餘者却後百三十劫當復奉是法律得阿羅漢</p>
<p>迦葉禁戒經一卷</p>
<p style="margin-left:1em">右說真沙門持戒行道不惜壽命不求供養有不行沙門法者不名沙門如貧人稱名大富如醫師不自愈病如摩尼珠墮不淨中如死人著金銀珍寶</p>
<p>目連問戒律中五百輕重事經一卷</p>
<p style="margin-left:1em">右佛說戒律中罪犯輕重事理精詳</p>
<p>佛說戒消災經一卷</p>
<p style="margin-left:1em">右說持歸戒人鬼神畏避不敢害犯</p>
<p>優婆塞五戒相經一卷</p>
<p style="margin-left:1em">右戒殺盜婬妄語飲酒可悔不可悔有罪無罪僧伽婆尸沙二百三十億四十千歲犯波羅夷九百二十一億六十千歲佛言比丘比罪等事理精詳根本說毗奈雜事攝頌一卷</p>
<p>一切有部毗奈耶尼陀那頌一卷</p>
<p>根本說一切有部毗奈耶頌五卷</p>
<p style="margin-left:1em">右以少偈頌收戒律廣文總括宏綱使易記憶西域尊者毗舍佉等造</p>
<p>根本薩婆多部律攝十四卷</p>
<p style="margin-left:1em">右尊者勝友造于佛戒律中以略顯廣明舉持犯輕重種種學處并佛略教非遮非許清淨不清淨等諸所有事皆明其義與諸部毘奈耶等多相參照</p>
<p>毘尼摩得勒迦十卷</p>
<p style="margin-left:1em">右說戒律中持犯輕重種種法參照諸部事理甚詳</p>
<p>鼻奈耶八卷</p>
<p style="margin-left:1em">右鼻秦言去奈耶言真也去若十非而就真也夅伏此心息此心忍不起夅伏戒也息定也忍智也三世佛法藏祕要訓三乘聲聞使得道成佛皆從戒律始此律一部姚秦世初所譯律也制戒之因持犯輕重與諸部律多同但詞有詳略耳</p>
<p>善見律毗婆沙十八卷</p>
<p style="margin-left:1em">右律毗婆沙名善具足分別戒相不雜他語于律中因緣根本所說義味具足善能分別一切律藏無有障礙故名具足第十八卷舍利弗與優波離問答律義甚詳</p>
<p>佛阿毗曇經二卷</p>
<p style="margin-left:1em">右出家相品說一千阿僧祇世界眾生所有功德成佛一毛孔如是徧身毛孔功德成一好如是八十種好功德增百倍成如來一相三十相功德增千倍成一毫相千毫相功德增百倍成無見頂相次說十二因緣四諦等法義甚詳次說佛為眾演法受具乃至廣說滅惡法度人出家等事</p>
<p>毘尼母論八卷</p>
<p style="margin-left:1em">右毗尼此名滅滅諸惡法故母論者廣攝律義故律藏外諸義一切經要皆在此中如眾流入海制戒因本皆在此中</p>
<p>大比丘三千威儀經二卷</p>
<p style="margin-left:1em">右說行住坐臥衣服飲食等種種規繩詞簡事詳委曲精盡</p>
<p>薩婆多毘尼毘婆沙九卷</p>
<p style="margin-left:1em">右此解十誦律論大解律中九十事及悔罪眾學滅諍等法</p>
<p>律二十二明了論一卷</p>
<p style="margin-left:1em">右分別解釋律中所立名義</p>
</div></div></div></div>
</div><!-- end of div[@id='body'] -->
</body></html>