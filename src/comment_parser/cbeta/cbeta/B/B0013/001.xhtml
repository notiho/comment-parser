<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>吉祥經</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<a id='mulu1' />
<p class='juan'>吉祥經<span class='note-inline'>(出巴利三藏中之小部阿含)</span></p><p class="byline">民國法舫法師譯</p><p>如是我聞．一時．<span class='corr'>佛</span>在舍衛國祇樹給孤獨園．爾時有一天人．於後夜分．身諸光明徧照祇樹園林．來詣佛所．到已頂禮世尊．却住一面．而以偈白佛言．</p>
<p style="margin-left:0em;text-indent:0em;" class="lg-abnormal"><div class='lg-row'>諸天與世人．　思維吉祥事．　希求．　於幸福．　何謂勝吉祥．一</div>
</p><p style="margin-left:0em;text-indent:0em;" class="lg-abnormal"><div class='lg-row'>遠離愚癡人．　親近智慧者．　供養於應供．　此事勝吉祥．二</div>
</p><p style="margin-left:0em;text-indent:0em;" class="lg-abnormal"><div class='lg-row'>靜住安適處．　由曾作福業．　而自修善德．　此事勝吉祥．三</div>
</p><p style="margin-left:0em;text-indent:0em;" class="lg-abnormal"><div class='lg-row'>凡學諸律儀．　真實與工巧．　及善說語言．　此事勝吉祥．四</div>
</p><p style="margin-left:0em;text-indent:0em;" class="lg-abnormal"><div class='lg-row'>侍奉於父母．　攝受妻與子．　所作無繫累．　此事勝吉祥．五</div>
</p><p style="margin-left:0em;text-indent:0em;" class="lg-abnormal"><div class='lg-row'>布施與修持．　攝受親眷屬．　諸業無過咎．　此事勝吉祥．六</div>
</p><p style="margin-left:0em;text-indent:0em;" class="lg-abnormal"><div class='lg-row'>遠離諸惡業．　亦不飲諸酒．　於法不放逸．　此事勝吉祥．七</div>
</p><p style="margin-left:0em;text-indent:0em;" class="lg-abnormal"><div class='lg-row'>尊敬與謙讓．　知足常感恩．　依時聽正法．　此事勝吉祥．八</div>
</p><p style="margin-left:0em;text-indent:0em;" class="lg-abnormal"><div class='lg-row'>忍辱與謙卑．　具足正知見．　談論於正法．　此事勝吉祥．九</div>
</p><p style="margin-left:0em;text-indent:0em;" class="lg-abnormal"><div class='lg-row'>苦行與梵行．　而得見聖諦．　證悟於涅槃．　此事勝吉祥．十</div>
</p><p style="margin-left:0em;text-indent:0em;" class="lg-abnormal"><div class='lg-row'>接觸世間法．　心寂不為動．　無憂離貪欲．　此事勝吉祥．十一</div>
</p><p style="margin-left:0em;text-indent:0em;" class="lg-abnormal"><div class='lg-row'>如是修諸行．　而能無墮失．　隨處得安隱．　此諸事吉祥．十二終．</div>
</p>
</div><!-- end of div[@id='body'] -->
</body></html>