<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>四宗要文</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<a id='mulu20' />
<p class='juan'>四宗要文<span class='note-inline'>(下)</span></p><p class="byline">祖山日朝上人撰　後學　英園　纂補</p>
<div class='div-other'><a id='mulu21' />
<p class='h1'>○真言宗以三經一論立宗</p>
<div class='div-other'><a id='mulu22' />
<ul class="">
<li>大毘盧遮那成佛神變加持經<span class="note-inline">(略稱大日經也。)</span>六卷。三十一品。加供養法一卷五品。合七卷。三十六品也。唐開元中。天竺三藏善無畏。共一行阿闍梨譯。</li>

<li>金剛頂一切如來真實攝大乘現證大教王經三卷。三品。唐開元中。天竺三藏金剛智譯。</li>

<li>蘇悉地羯羅經三卷。三十四品。善無畏三藏譯。</li>

<li>一論者菩提心論。<span class="note-inline">(一部七紙)</span>龍猛菩薩造。不空三藏譯。</li>
</ul></div>
<div class='div-other'><a id='mulu23' /><p class="pre">　　　　　　　　┌金剛手大士　　　┌┬金剛智<br/>　　　　　　東寺│達摩毱多│├一行<br/>　　胎藏界　　　│善無畏─────┘└玄超─惠果─空海<br/>○大毘盧遮那如來│<br/>　　七百餘尊　　│善無畏<br/>　　　　　　　　│義林<br/>　　　　　　山門│順曉　　　　　　　┌補者曰。大日經無畏傳持焉。故以畏為師。金剛智為資。<br/>　　　　　　　　└最澄─義真────┤<br/>　　　　　　　　┌金剛手<span class='note-inline'>(善賢別名)</span>　└金剛頂經者。金剛智傳來焉。故智以為師。畏則居資也。<br/>　　　　　　　　│文殊大士<br/>　　金剛界　　　│龍猛大士<br/>　　　　　　　　│龍智大士<br/>○大毘盧遮那如來│　　　┌善無畏<br/>　　　　　　　　│金剛智┴一行<br/>　　五百餘尊　　│不空─┬惠果<br/>　　　　　　　　│順曉　└空海<br/>　　　　　　　　└最澄</p>
</div>
<div class='div-other'><a id='mulu24' /><p>△三經說處。　大日經第一。入真言門住心品曰。如是我聞。一時薄伽梵。住如來加持廣大金剛法界宮等<span class='note-inline'>(文)</span>。善無畏義釋一云。欲加持住處故。云廣大金剛法界宮。此宮是古佛成菩提處。摩醯修羅天也<span class='note-inline'>(已上)</span>此天即色究竟天也。</p>
<p>△金剛經一廣大儀軌品目。如是我聞。一時婆伽梵。成就一切如來金剛加持殊勝三昧耶智。<span class='note-inline'>(至)</span>住阿迦尼吒天王宮中。大摩尼殿種種間錯。鈴鐸繒幡。微風搖激。珠鬘瓔珞半滿月等。而為莊嚴。與九十俱胝菩薩眾俱<span class='note-inline'>(文)</span>。阿迦尼吒天。亦色究竟天也。蘇悉地經者。金剛手菩薩加被說也。</p>
<p>△寶塔品曰。我為佛道。於無量土。從始至今。廣說諸經。而於其中。此經第一。若有能持則持佛身<span class='note-inline'>(文)</span>。</p>
<p>△大日經說陀羅尼法體。　供養法明行者修觀。蘇悉地經。說諸願成就。</p>
<p>△密宗三部是方等部。　唐決下<span class='note-inline'>(三十八丁)</span>日本疑問曰。問。大毘盧遮那經一部七卷。薄伽梵。住如來加持廣大金剛法界宮。為一切持金剛者。演說之也。大唐中天竺二藏輸波迦羅。唐言善無畏譯。今疑。如來所說。始從華嚴。終至涅槃。無為五時四教所不該攝。今以此毘盧遮那經。何部何時何教攝之。又為法華前說。為當法華後說。<span class='corr'>其</span>義云何。天台山國清寺維蠲答曰。謹尋經文。屬方部。被聲聞緣覺故。與不空羂索。大寶積。大集。大方等。金光明。維摩。楞伽。思益等經同味<span class='note-inline'>(文)</span>。</p>
<p>△同<span class='note-inline'>(二紙)</span>天台山禪林寺廣修決曰。毘盧遮那經西天本號。唐翻為遍一切處。此是三身之一號。即法身如來也。既是如來所說經。義理亦遍一切處。既一切處總被<span class='note-inline'>(去聲)</span>此經。所攝教必逗機。必有四種根性。於是得悟。既有四教機根。豈不為第三時攝方等教收。以理撿之。即知。是法華前說。并八教之中竝攝<span class='note-inline'>(文)</span>。○山王院曰。台山兩答。未窮宗意<span class='note-inline'>(云云。)</span></p>
<p>△同上<span class='note-inline'>(四十三)</span>日本德圓疑問。唐宗穎答曰。毘盧遮經可屬第五時攝。所以然者。前四味之中。有兼但對帶之義。今大日經純談圓教。無兼等之殊故也<span class='note-inline'>(文)</span>。五大院安然教時義依此決<span class='note-inline'>(云云)</span>。</p>
<p>△蓮祖真言見聞<span class='note-inline'>(內卅七二紙)</span>曰。問。真言教大日覺王祕法。即身成佛奧藏也。故上下一同歸是法。天下悉仰大法。靜海內治天下。偏真言之力也。然云權教邪法如何。答。云權教者。四教含藏帶方便說也。經文顯然矣。然則同四味諸經。而隱於久遠。隔於二乘。況說盡形壽戒等。即小乘權教也無疑矣。以<span class='corr'>兹</span>禪林寺廣修。圀清寺維蠲之決釋。明明云方等部之攝也<span class='note-inline'>(文)</span>。玄義六<span class='note-inline'>(六十三右)</span>併案。</p>
<p>△密宗三部。是四教并帶方等部之的據。　大日經二具緣品曰。爾時毘盧遮那世尊。與一切諸佛。同共集會。各各宣說一切聲聞。緣覺。菩薩三昧道<span class='note-inline'>(文)</span>。同品又云。隨順眾生。如其種類。開示真言教法<span class='note-inline'>(文)</span>。二卷悉地出現品云。出生一切聲聞及辟支佛諸菩薩位。令真言門修行諸菩薩一切希願皆悉滿足等<span class='note-inline'>(文)</span>。蘇悉地經分別成就品云。又有多種。或得諸漏斷盡。或得辟支佛地。或證菩薩位地<span class='note-inline'>(文)</span>。</p>
<p>同品曰。復次佛部真言為上悉地。蓮華部真言為中悉地。金剛部真言為下悉地。<span class='note-inline'>(至)</span>當知。即悉上中下。分能成大果。謂令成滿辟支佛位。謂令成滿菩薩十地等<span class='note-inline'>(文)</span>。明知。隨乎三乘機緣。而設於三乘教。是兼權方等部也。經文昭昭矣。</p>
<p>○菩提心論<span class='note-inline'>(二紙)</span>曰。唯真言法中即身成佛。故是說三摩地法。於諸經中。闕而不書<span class='note-inline'>(文)</span>。又終云。若人求佛慧。通達菩提心。父母所生身。速證大覺位<span class='note-inline'>(文)</span>。</p>
<p>△弘法辨顯密二教論上<span class='note-inline'>(終)</span>曰。此<span class='note-inline'>(菩提心論)</span>論者。龍樹大聖所造。千部論中密藏肝心論也<span class='note-inline'>(文)</span>。</p>
<p>△智證疑問略。書云。此論或云龍樹造。或云不空集。此未決解。私謂。後說為正<span class='note-inline'>(文)</span>。東寺真頂。云不空撰。</p>
<p>△慈覺大師金剛頂經疏曰。唯真言法中者。法華真言也。於諸經中者。三論法相也<span class='note-inline'>(文)</span>。</p>
<p>△山王院法華論記曰。佛於三世等有三身。於諸教中闕而不書。唯真言法中者。即是法華本門也。於諸教者。即是三論法相也<span class='note-inline'>(文)</span>。</p>
<p>△安然菩提心義二曰。凡法華等諸大乘經。皆名真言秘密教。唯法華等。皆雖說此三摩地法。而傳法菩薩。闕而不書也<span class='note-inline'>(文)</span>。教時義言法華不說三摩地法。今自語牟盾者何也。曰。心地未決故也。</p>
<p>△菩提心論云。準毘盧遮那經疏。釋阿字具有五義。等<span class='note-inline'>(文)</span>。今謂。所云疏者。指善無畏說一行所記之義釋也。西天先聖龍樹尊。豈引用支那後生之書乎。明知偽論矣。<span class='note-inline'>(是一。)</span>論文又引供養法文。是亦善無畏於金粟王塔下。始感見焉。論主由何引之乎<span class='note-inline'>(是二。)</span></p>
<p>△蓮祖多義以評焉。一曰設雖龍樹親撰。違乎佛說。故不可用。二曰唯真言之言者。非龍樹之語。即譯者之私情也。<span class='note-inline'>(大論照見)</span>三曰古來真偽未決。況論文荒量也。是不空私記與。四曰三部經中。無即身成佛之文及現證也。然論言唯真言。豈不戾經文。五曰論譯者。不空素誤多矣。此論亦翻譯有錯謬與云云。錄內四<span class='note-inline'>(廿五六)</span>又廿一<span class='note-inline'>(卅二)</span>啟蒙十一<span class='note-inline'>(卅二)</span>等。學者往撿。</p>
<p>○弘法曰。南天竺有鐵塔。中有大經本。善無畏三藏一七日經行。塔念誦呪曰。白芥子七粒打開塔門。乃至還如故<span class='note-inline'>(云云)</span>。</p>
<p>△道詮群家諍論云。夫真言宗者。近代所傳未詳所師。彼宗人傳述天竺。振旦相承師資。而無經論誠證。故未足取信<span class='note-inline'>(文)</span>。宗叡真言疑目云。或云。金剛薩埵數百年後。法付龍樹。龍樹菩薩數百年。法付龍智云云。此言何文。天竺傳文歟。經論明文歟。若為避他難。後人臆說者。不足為實<span class='note-inline'>(文)</span>。　法相宗德一未決曰。習真言宗徒。傳曰。真言宗所憑經論。是釋迦滅度之後八百年。龍猛菩薩入南天鐵塔。受金剛薩埵。問。誰傳如是為有文傳。為是口傳乎。答云。金剛智說。又問。若金剛智說者。又疑是口傳。為有文傳。若言口傳非文傳。不足信受。若有文傳者。示其文。此疑未決<span class='note-inline'>(文)</span>。錄內十七（十一）同四十（十二）等。</p>
<p>△秀句下<span class='note-inline'>(廿九)</span>曰。天台法華宗。能說之佛久遠實成。所說之經。髻中明珠。能傳之師靈山聽眾。所傳之釋諸宗憑據<span class='note-inline'>(文)</span>。</p>
<p>△文句記十<span class='note-inline'>(廿五)</span>云。若棄如來顯實之文。而滯菩薩弘權之教。偏執之[億-音+(天*天)]莫大。謬申之過可知<span class='note-inline'>(文)</span>。</p>
<p>○法華論記。漸頓諸經不說直道。唯此經即身成佛。又曰。大日經供養次第法曰。若無勢力。廣增益住法。但觀菩提心。佛說。此中具萬行。滿足淨白純淨法<span class='note-inline'>(云云)</span>。</p>
<p>△空海傳云。空海姓佐伯氏。讚州人。寶龜五年生。十八歲上大學。而志在佛道。偶逢勤操而落䰂。延曆十四年。受具足戒於東大寺。因靈夢感得大日經。同廿三年五月。從遺唐使藤賀能入唐。乃德宗貞元廿年也。謁青龍寺<span class='note-inline'>(不空弟子)</span>惠果。而受金剛界曼荼羅。大同元年之秋歸朝。三十年之後。承和二年。在高野。三月廿一日入定。先是。七日共弟子念彌勒寶號。至此日瞑目氣絕。年六十二。<span class='note-inline'>(英曰。文還絕交論註。瞑目死也。)</span>延喜廿一年十月。賜諡弘法大師。<span class='note-inline'>(已上元亨釋書)</span></p>
<p>△續日本後紀<span class='note-inline'>(四八)</span>曰。承和二年三月丙寅。大僧都傳燈大法師位空海。終于紀伊國禪居。庚午敕使內舍人一人。弔法師喪。竝施喪料<span class='note-inline'>(已下略引)</span>　後太上天皇<span class='note-inline'>(淳和帝)</span>有弔書曰。豈圖崦嵫未逗。無常遽侵。仁舟廢棹。弱喪失歸。嗟呼哀哉。禪關僻左。凶問晚傳。不能使人奔赴相助荼毘。言之為恨。恨恨曷已<span class='note-inline'>(已上)</span>報恩抄上<span class='note-inline'>(卅八九)</span>并拜。</p>
<p>△三國傳通記下（十五）曰。傳密總有八家。一傳教大師。二弘法大師。三小栗常曉。四靈嵓寺圓行。五慈覺大師。六安祥寺慧運僧都。七智證大師。八圓覺寺宗叡<span class='note-inline'>(已上)</span></p>
<p>○疏記九末<span class='note-inline'>(卅九)</span>云。圓教行理。骨目自成。皮腐毛彩。出在眾典。故知。此經是紀定大綱之教。不可以綱目釋之<span class='note-inline'>(文)</span>。釋籤十<span class='note-inline'>(五)</span>曰。唯存大綱。不事綱目<span class='note-inline'>(文)</span></p>
<p>○二教論下<span class='note-inline'>(終)</span>曰。又應化所說陀羅尼門。雖是同名祕藏。然比法身說。權而不實。祕有權實。隨應攝而已<span class='note-inline'>(文)</span>。<span class='note-inline'>(日逮學海餘滴七（三十已下）。具評六度經。錄內五（九紙左已下）。明察空海之心肝。冀學者深玩味。)</span></p>
<p>△六波羅密經曰。總持門者。譬如醍醐。醍醐之味。乳酪蘇中。微妙第一。能除諸病。令諸有情身心安樂。總持門者。契經等中。最為第一。能除重罪。令諸眾生解脫生死。速證涅槃安樂法身<span class='note-inline'>(文)</span>。<span class='note-inline'>(此經一部十卷。天台滅後百九十四年。唐貞元四年十一月廿八日。於西明寺般若三藏譯之也。)</span></p>
<p>○二教論下<span class='note-inline'>(四紙)</span>曰。喻曰。今依斯<span class='note-inline'>(六波羅密)</span>經文。佛以五味。配當五藏。總持稱醍醐。四味譬四藏。震旦人師等。<span class='note-inline'>(指天台也)</span>爭盜醍醐。各名自宗<span class='note-inline'>(文)</span>。錄內卅七<span class='note-inline'>(十三右)</span></p>
<p>○同<span class='note-inline'>(二紙)</span>依六波羅密經。攝一代於五藏。今以圖示之。</p>

<ul class="no-marker">
<li>一素怛纜藏─乳味─阿難─經藏</li>

<li>二毘奈耶藏─酪味─優婆利─律藏<span class="note-inline">(小乘顯教)</span></li>

<li>三阿毘達磨藏─生蘇味─迦旃延─論議</li>

<li>四般若波羅密多藏─熟蘇味─文殊<span class="note-inline">(華嚴。方等。般若。法華。涅槃等也。)</span></li>

<li>五陀羅尼藏─醍醐味─金剛手菩薩─真言三部</li>
</ul><p>△此六波羅密經者。既是釋迦之所說也。部時味何屬哉。今撿經文。雜明大小偏圓法相。為聖者五人。各各傳持焉。是即大小各逗之權說也無諍矣<span class='note-inline'>(是一)</span>。又雖說五藏。以六度經。非配第五陀羅尼藏。亦未說諸經超過<span class='note-inline'>(是二)</span>。況復不能融會前四藏。是即四教俱說方等部昭乎若揭赫日矣。驗知。對涅槃五味。其相去雲壞萬里。何為究竟之說哉<span class='note-inline'>(是三)</span>。</p>
<p>△涅槃經聖行品<span class='note-inline'>(會疏十三二十二)</span>曰。是諸大乘方等經典。雖復成就無量功德。欲比是經。不得為喻。百倍。千倍。百千萬倍。乃至算數譬喻。所不能及。善男子。譬如從牛出乳。從乳出酪。從酪出生酥。從生酥出熟酥。從熟酥出醍醐。醍醐最上。若有服者。眾病皆除。所有諸藥。悉入其中。善男子佛亦如是。從佛出十二部經。從十二部經。出修多羅。從修多羅。出方等經。從方等經。出般若波羅密。從般若波羅密。出大涅槃。猶如醍醐。言醍醐者。喻於佛性<span class='note-inline'>(文)</span>。內十二<span class='note-inline'>(廿八九必見)</span></p>
<p>△釋籤一<span class='note-inline'>(本五十一紙)</span>曰。　問。彼經自以醍醐譬於涅槃。今何得以譬於法華。答。一家義意。謂二部同味。然涅槃尚劣。何者法華開權。如已破大陣。餘機至彼。如殘黨不難。故以法華為大收。涅槃為捃拾。若不爾者。涅槃不應遙指八千聲聞。於法華中。得授記莂。見如來性。如秋收冬藏更無所作<span class='note-inline'>(文)</span>。</p>
<p>△弘決六未<span class='note-inline'>(八)</span>曰。又闡提下。更將涅槃對法華教。彼亦能治斷善闡提。而但名大。不名妙者。一有心易治。無心難治。雖治能治。所以稱妙。二者法華已開。功非彼得。大陣既破。餘黨不難。雖同醍醐。非無斯別。然復涅槃偏被末代。帶方便說。故復稍殊<span class='note-inline'>(文)</span>。</p>
<p>△同七<span class='note-inline'>(末五十五)</span>曰。若以四門通理攝教。借使西方諸論。盡度門理勘之。則易可識。諍論自息。矛盾不生<span class='note-inline'>(文)</span>。</p>
<p>△一行大日經疏十云。佛境界者。此是諸佛自證真實境界。非聲聞等所能及。如法華方便品所說<span class='note-inline'>(文)</span>。法華經曰。若知我深心。見為授記者如以甘露灑除熱得清凉。如從飢國來忽遇大王饍<span class='note-inline'>(文)</span>。</p>
<p>△天親菩薩法華論<span class='note-inline'>(廿二紙)</span>曰。如依牛有乳。酪。生蘇。熟蘇醍醐。醍醐為第一。　小乘如乳。大乘如醍醐故<span class='note-inline'>(文)</span>。</p>
<p>△智證大師論記六<span class='note-inline'>(本九)</span>云。　問。論云大乘如醍醐。未見法華。何以此經。屬醍醐。　答。論文大乘如醍醐。所言大乘即是法華。文云。為諸菩薩。說大乘經。名妙法華。乃至今正是其時。決定說大乘。莫以權大濫徵真大。前來大乘。有名無實。非真大乘。今日大乘。有名有體。應知真大能看論文耳<span class='note-inline'>(文)</span>。</p>
<p>△秀句下（七）云。其涅槃一道文。但會滅後惡執。不會佛世之教理。華嚴一道深密一乘。成佛不成二說俱存。是故諍論之本。法華一乘皆悉成佛。是一說故。不諍論本<span class='note-inline'>(文)</span></p>
<p>○弘法祕藏寶鑰<span class='note-inline'>(亦名十住心論)</span>上。依大日經。立十住心曰。</p>

<ul class="no-marker">
<li>一異生羝羊心<span class="note-inline">(凡夫惡人)</span></li>

<li>二愚童持齋心<span class="note-inline">(八奈〔【考】奈恐齋〕戒凡夫惡人)</span></li>

<li>三嬰童無畏心<span class="note-inline">(外道天乘)</span></li>

<li>四唯蘊無我心聲聞乘</li>

<li>五拔業因種心<span class="note-inline">(緣覺乘)</span></li>

<li>六他緣大乘心<span class="note-inline">(化他六度法相宗)</span></li>

<li>七覺心不生心<span class="note-inline">(三論宗)</span></li>

<li>八如實一道心<span class="note-inline">(天台宗)</span></li>

<li>九極無自性心<span class="note-inline">(華嚴宗)</span></li>

<li>十祕密莊嚴心<span class="note-inline">(真言宗)</span></li>
</ul><p>△同下云。第八一道無為心。又名如實知自心。又名空性無境心。<span class='note-inline'>(至)</span>大隋天台山圀清寺智者禪師。依此門修止觀。得法華三昧。即以法華。中論。智度。為所依構一家義。<span class='note-inline'>(至)</span>頌曰。前劫菩薩作戲論。此心正覺亦非真。<span class='note-inline'>(至)</span>如是一心無明邊域。非明分位<span class='note-inline'>(文)</span>。</p>
<p>△同祕密莊嚴心文云。他緣以後大乘心。大乘前二菩薩乘。後二佛乘。如此乘乘自乘得佛名。望後作戲論<span class='note-inline'>(文)</span>。</p>
<p>△智證大師大日經指歸<span class='note-inline'>(卅九紙)</span>云。今案。此三摩地門。唯在此祕密教。自餘一切修多羅中。闕而不書。故云大乘中王祕中最祕。法華尚不及。矧自餘教乎。判置第三時。譬如指日為螢。以海為滴<span class='note-inline'>(文)</span>。<span class='note-inline'>(自語相違。內卅七。三四評)</span></p>
<p>○疏記五末<span class='note-inline'>(五十)</span>云。故實相外。皆名戲論<span class='note-inline'>(文)</span></p>
<p>△大日經義釋五<span class='note-inline'>(五十)</span>云。此經是法王祕法。不妄示卑賤之人。如釋迦出世四十餘年。因舍利弗慇懃三請。方為略說妙法蓮華義。今此本地之身。又是妙法蓮華最深祕處。故壽量品云。常在靈鷲山及餘諸住處。乃至我淨土不毀。而眾見燒盡。即此宗瑜伽之意耳<span class='note-inline'>(文)</span>。補者曰。破弘法且依義釋也。破義釋須凭乎撰時抄下卷及開目抄上<span class='note-inline'>(六七紙)</span>本化妙談也。</p>
<p>△蓮祖真言天台勝劣書<span class='note-inline'>(內卅五十八)</span>曰。弘法大師立十住心。而謂法華經於三重劣也。然安然教時義<span class='note-inline'>(二卷廿六)</span>以五失破十住心。謂一者違大日經義釋失。二者違金剛經失。三者違守護經失。四者違菩提心論失。五者違眾師失也。然則三重劣之釋者。大僻見也。<span class='note-inline'>(已上取意)</span></p>
<p>△大日經劣于法華。七八重法華經云。三說超過諸經中王<span class='note-inline'>(是一)</span>無量義經云。次說方等十二部經。摩訶般若華嚴海空等<span class='note-inline'>(是二)</span>涅槃經云。如法華中八千聲聞得授記莂。成大菓實<span class='note-inline'>(是三)</span>華嚴經乃最初頓說。故勝於般若。劣於涅槃<span class='note-inline'>(是四)</span>蘇悉地經成就具支品云。或復轉讀大般若經七遍。或一百遍<span class='note-inline'>(已上是五。)</span>同經諸問品云。於三部中。此經為王<span class='note-inline'>(文)</span>。<span class='note-inline'>(是六)</span>驗知。大日經是七重之劣矣。若本勝迹劣之日。可謂八重之劣也。已上祖書卅五<span class='note-inline'>(十七)</span>外七<span class='note-inline'>(初)</span>等。</p>
<p>△蓮祖真言見聞<span class='note-inline'>(內卅五十三)</span>云。真言大日如來所說者。若爾者。大日出世成道。說法利生。自釋尊前乎後乎。如何。對機說法之佛者。必八相作佛也。父母誰人耶。名字如何。大日若娑婆之佛者。世無二佛國無二主。是聖教通軌也。可見涅槃經第卅五。若云他土之佛者。何蔑如我三德釋尊。而崇敬佗方疎緣佛乎。不忠也。不孝也。逆路伽耶陀也等<span class='note-inline'>(文)</span>。</p>
<p>○正覺房覺鍐舍利講式云。歸命法身<span class='note-inline'>(大日如來)</span>發菩提心者。尊高者也。不二摩訶衍佛。<span class='note-inline'>(是亦大日)</span>露牛<span class='note-inline'>(或作驢。言無力。)</span>三身<span class='note-inline'>(法華等所明三身乃釋迦指也。)</span>不能扶車。兩部曼荼羅教。<span class='note-inline'>(金胎兩部)</span>顯乘四法。<span class='note-inline'>(法華。華嚴。法相。三論)</span>不堪採履。三自<span class='note-inline'>(華嚴宗也。華嚴明自體。自相。自用　三自故。)</span>一道<span class='note-inline'>(天台)</span>猶迷無明邊域。空論<span class='note-inline'>(三論宗也)</span>有宗<span class='note-inline'>(法相宗也)</span>誰見大日圓光。<span class='note-inline'>(已上補者私注)</span>錄內五<span class='note-inline'>(十紙已下)</span>往撿。</p>
<p>△祕藏寶鑰下。一道無為心文云。無畏三藏說。行者住此心時。即知釋迦牟尼淨土不毀。見佛壽量長遠本地之身。與上行等從地涌出諸菩薩。同會一處。修對治道者。雖迹隣補處。然不識一人。是故此事名祕密。證此理亦名常寂光土毘盧遮那。<span class='note-inline'>(至)</span>問。如是一法界一道真如之理。為究竟佛。龍猛菩薩說。一法界心。非百非背千是。非中非中背天。背天演水之談足斷而止。審盧之量手亡而住。如是一心。無明邊域。非明分位<span class='note-inline'>(文)</span>。</p>
<p>△教時義一<span class='note-inline'>(五十一)</span>舉右文畢云。海和尚判為無明邊域。則有二失。一者不尋義釋文句首尾。如義釋云。此經本地之身。即是妙法蓮華最深祕處。又云。彼說諸法實相。即是此經心實相也。而判為具惑之心。二者不撿論文真偽是非。所引龍猛菩薩說者。是釋摩訶衍論文。此論是海和上及福貴和上。以為真論。比叡山及諸宗皆為偽論。夫引證者。可引自佗共許之文。若一許一不許。不足為證耳。況乎貶天台之妙覺。為具縛之凡夫。和上非佛。何誑後學。</p>
<p>△慈覺大師蘇悉地經疏一云。教有二種。一顯示教。謂三乘教。世俗。勝義。未圓融故。二祕密教。謂一乘教。世俗。勝義一體融故。祕密教中。亦有二種。一唯理祕密。謂華嚴。般若。維摩。法華。涅槃等。但說世俗勝義不二。未說真言密印事故。二事理俱密教。謂大日經。金剛頂經。蘇悉地經等。亦說世俗勝義不二。亦說真言密印事故<span class='note-inline'>(文)</span>。</p>
<p>○同一<span class='note-inline'>(七紙)</span>云。於顯教而有兩經。若淺經說報不可轉。若深經說報有轉義。雖說轉報。而有遲速。譬如有人手執力杖。不著甲冑。入群賊中。儻勝一人。或為賊所害。顯教轉報。亦復如是。未被如來三密甲冑。雖有少解行。而無速轉義。或為報障之所逼害。豈只報障於業煩惱。亦準知之。若祕教不爾。三密甲冑。著法界體。定慧之手。執持阿字之利劍。如來要誓。事理兼備。無災不除。無樂不與。譬如勇士密著甲冑。執持利劍。入群賊中。自他俱安。譬意準知<span class='note-inline'>(文)</span>。</p>
<p>△慈覺大師金剛頂經疏云。金剛頂者。不是喻名。一切眾生心法中。從本具足金剛堅固最勝最尊義。則於理體。諸法興起。故法華云。是法住法位今正顯說此祕密理。故云金剛頂也<span class='note-inline'>(文)</span>。</p>
<p>△安然菩提心義八云。圓教名理祕密。真言事理俱密。然菩提心論。是說三摩法。於諸經中。闕而不書者。是佛雖說之。而傳法者。闕而不書。何況圓人初住已入祕藏。祕藏自具事理俱密。自得真言自佗五種灌頂之法等<span class='note-inline'>(文)</span>。</p>
<p>△法華方便品。說低頭。舉手等小善成佛。是事密。爾亦是身口意三密也。又云我以相嚴身。光明照世間。無量眾所尊。為說實相印<span class='note-inline'>(文)</span>。　譬喻品云。汝舍利弗。我此法印。為欲利益世間故說<span class='note-inline'>(文)</span>。　方便品云。當知是妙法諸佛之祕要<span class='note-inline'>(文)</span>。法師品云。佛告藥王菩薩。我所說經典。無量千萬億。已說。今說。當說。而於其中。此法華經。最為難信難解。藥王。此經是諸佛祕要之藏。不可分布妄授與人。諸佛世尊之所守護。從昔已來未曾顯說<span class='note-inline'>(文)</span>。安樂行品云。文殊師利<span class='note-inline'>(至)</span>而敷演之<span class='note-inline'>(文)</span>。</p>
<p>△文句八<span class='note-inline'>(十五)</span>云。祕要之藏者。隱而不說為祕。惣括一切為要。真如實相包蘊為藏。不可分布者。法妙難信。深智可授。無智益罪。故不可妄說也。從昔已來未曾顯說者。於三藏中。不說二乘作佛。亦不明師弟本迹方等。般若雖說實相之藏。亦未說五乘作佛。亦未發迹顯本。頓漸諸經。皆未融會。故名為祕。此經具說昔所祕法。即是開祕密藏。亦即是祕密藏。如此祕藏未曾顯說<span class='note-inline'>(文)</span>。</p>
<p>△壽量品云。如來祕密神通之力<span class='note-inline'>(文)</span>。　文句九<span class='note-inline'>(卅一)</span>云。祕密者。一身即三身名為祕。三身即一身名為密。又昔所不說名為祕。唯佛自知名為密。神通之力者。三身之用也。神是天然不動之理。即法性身也。通是無壅不思議慧。即報身也。力是幹用自在。即應身也。佛於三世。等有三身。於諸教中。祕之不傳。已上。錄內卅八<span class='note-inline'>(卅二)</span>。同<span class='note-inline'>(廿八)</span><span class='note-inline'>(十二)</span>。外十三<span class='note-inline'>(十二)</span>。</p>
<p>△疏記十<span class='note-inline'>(五十二)</span>曰。然此經以常住佛性為咽喉。以一乘妙行為眼目。以再生敗種為心腑。以顯本遠壽為其命<span class='note-inline'>(文)</span>。</p>
<p>○秀句下<span class='note-inline'>(廿七左)</span>云。妙法真言。他經不說<span class='note-inline'>(文)</span>。</p>
<p>△同<span class='note-inline'>(十八十九)</span>曰。當知。龍女開身密。示速成佛事。顯法華經勢化十方眾生。有人會云。是此權化。實凡不成。難云。權是引實。凡不成佛。權化無用。<span class='note-inline'>(至。)</span>能化龍女無歷劫行。所化眾生。無歷劫行。能化所化。俱無歷劫。妙法經力即身成佛。上品利根。一生成佛。中品利根。二生成佛。下品利根。三生成佛<span class='note-inline'>(文)</span>。</p>
<p>△蓮祖撰時抄下<span class='note-inline'>(十六紙)</span>曰。大師傳<span class='note-inline'>(延喜帝弟。寬平入道親王作。慈覺大師傳。)</span>云。大師造二經疏。<span class='note-inline'>(蘇悉金剛)</span>成功<span class='corr'>已</span>畢。心中猶謂。此疏通佛意否。若不通佛意。不傳流於世。仍安置佛像前。七日七夜翹企深誠。勤修祈請。至五日五更。夢當于正午。仰見日輪。以弓射之其箭當日輪。日輪即轉動落地。夢覺之後。深悟通達於佛意。可傳於後世等云云。<span class='note-inline'>(<span class='corr'>已</span>上傳文)</span>阿闍世夢天月落。耆婆卜曰。佛滅之瑞也。<span class='note-inline'>(出涅槃後分。)</span>須跋陀夢天日墜。自卜曰。是佛滅徵也。<span class='note-inline'>(出大論。)</span>修羅與帝釋戰。先射於日月。桀紂射天國亡矣。摩耶夢妊日光。而生悉達太子。我日本為天照日天之國。故以名國焉。諸人當知。此是射天照太神及傳教大師。釋尊法華經之弓矢也哉。予頑愚不辨經論。但指此夢。當為誠證。須知。揚密乘斥法華。是人現世亡國失家。絕子孫。來世墮阿鼻獄。不可疑等<span class='note-inline'>(文)</span>。內七<span class='note-inline'>(十二紙)</span></p>
<p>△弘法雜問答云。一闡提必死之疾。二乘定性<span class='corr'>已</span>死之人。餘教非所救。唯此祕密神通力能救療。為顯此不共之力。以大別之<span class='note-inline'>(文)</span>。</p>
<p>△維摩經不思議品云。大迦葉謂舍利弗云。<span class='note-inline'>(<span class='corr'>已</span>上取意)</span>我等何為永絕其根。於此大乘。<span class='corr'>已</span>如敗種。一切聲聞。聞是不可思議解脫法門。皆應號泣聲震三千六千世界<span class='note-inline'>(文)</span>。天台疏七<span class='note-inline'>(五十四。)</span>開目抄　往撿。</p>
<p>○大智度論百<span class='note-inline'>(十七紙)</span>曰。問。更有何法甚深勝般若者。而以般若囑累阿難。而　經囑累菩薩。　答曰。般若波羅密。非祕密法。而法華等諸經。說阿羅漢受決作佛。大菩薩能受持用。譬如大藥師能以毒為藥<span class='note-inline'>(文)</span>。祖書卅八<span class='note-inline'>(廿七紙。)</span>十一<span class='note-inline'>(十紙。)</span>十四<span class='note-inline'>(六十一紙。)</span>廿八<span class='note-inline'>(廿五紙。)</span>卅七<span class='note-inline'>(七紙。)</span>外十二<span class='note-inline'>(十五紙。)</span>等。就論文法華等諸經之言。千五百條彈憚改八<span class='note-inline'>(十三。)</span>云二乘作佛諸經亦說之。而害法華獨妙。酬之書金湯編。妙義論等。力云云而未能盡其蘊奧。予甚憾焉。夫龍樹尊者。正法千年之導師。雙用權實之開士也。雖內鑒冷然。未宣權實起竟。是以護時機故也。故泛爾言法華等諸經耳。請勿訝。　報恩抄上<span class='note-inline'>(廿五。)</span>下山抄<span class='note-inline'>(廿六卷十七丁)</span>撰時抄上<span class='note-inline'>(十一紙)</span>必見。</p>
<p>○玄義六<span class='note-inline'>(四十九紙)</span>云。譬如良醫能變毒為藥。二乘根敗。不能反復。名之為毒。今經得記。即是變毒為藥。故論云。餘經非祕密。法華為祕密也。復有本地所說。諸經所無<span class='note-inline'>(文)</span></p>
<p>△止觀六<span class='note-inline'>(五十六紙)</span>云。華嚴。大品。不能治之。唯有法華。能令無學還生善根得成佛道。所以稱妙。又闡提有心猶可作佛。二乘滅智。心不可生。法華能治。復稱為妙<span class='note-inline'>(云云文。)</span></p>
<p>△弘決六<span class='note-inline'>(末六)</span>云。遍尋法華<span class='corr'>已</span>前諸教。實無二乘作佛之文。及明如來久成之說。故知。<span class='corr'>兹</span>由帶方便故。若不爾者。豈部圓妙獨隔二乘<span class='note-inline'>(文)</span>。</p>
<p>△證真記云。開會一切聲聞授記。方曰法華二乘作佛。而彼經等。或記一兩。不開一切。佛頂經中。雖云一切。而未明了記某作佛。亦未分明。為理為事。謂但理等。故云皆成佛。非實事中成佛菩提。故十法經云。授聲聞記。是佛密意<span class='note-inline'>(云云。)</span>故他經記非實記。故云無文<span class='note-inline'>(文)</span>。記三中<span class='note-inline'>(五十五六。)</span></p>
<p>△釋籤六<span class='note-inline'>(五十八紙)</span>云。言祕密者。非八教中之祕密。但是前所末說為祕。開已無外為密<span class='note-inline'>(文)</span>。</p>
<p>△同十<span class='note-inline'>(八十三)</span>云。又準論文。言法華是祕密者。須知。祕密語同意別。如前云是顯非密。謂非覆隱之密。如前教有二乘發心。不令未發者知。故覆密。令望般若為密者。此是祕妙之密<span class='note-inline'>(文)</span>。</p>
<p>△蓮祖真言見聞<span class='note-inline'>(內卅七五)</span>云。大日經為密。法華經為顯者。不知金言所出也。言真言密者。是為隱密。將為微密乎。蓋祕物有二。一藏金銀等者。是微密也。二祕根不具者。乃隱密也。其真言者。隱密而非微密也。所以者何。但說始成。故隱久成。隔二乘故。無記小。此之二者。即教法之心髓。文義之綱骨也。其微密之密者。即法華經也。文云。此經是諸佛祕要之藏<span class='note-inline'>(云云文。)</span></p>
<p>○妙樂大師五百問論下<span class='note-inline'>(五紙)</span>云。一代教中。未曾顯遠父母之壽。不可不知。始於此中。方顯遠本。<span class='note-inline'>(至)</span>若不知父壽之遠。復迷父統之邦。徒謂才能。全非人子等<span class='note-inline'>(文)</span>。　祖書第三<span class='note-inline'>(八紙十一紙)</span>并思。</p>
<p>○文句記十<span class='note-inline'>(九十三紙)</span>曰。適與江淮四十餘僧。往禮臺山。因見不空三藏門人含光奉勅在山修造云。與不空三藏。親遊天竺。彼有僧。問云。大唐有天台教迹。最堪簡邪正曉偏圓。可譯之將至此土耶。豈非中國共法求之四維。而此方少有識者如魯人耳<span class='note-inline'>(文)</span>。</p>
<p>○信救佛法傳來記。引柿本紀僧正真濟孔雀經音義云。弘法大師歸朝之後。欲立真言宗。諸宗群集朝庭。疑即身成佛義。大師結智拳印。向南方。面門俄開。成金色毘盧遮那即使還歸本體。入我我入事即身頓證之疑。此日釋然。真言瑜伽宗祕密曼荼羅道。從彼時建立。此時諸宗學徒歸大師。始信真言。請益習學。三論道昌。法相源仁華嚴道雄。天台圓澄等。皆其類也<span class='note-inline'>(文。)</span>真濟惑乎女色。終為天狗。愛太子山太郎房是也。事具在釋書三<span class='note-inline'>(六紙)</span>同十<span class='note-inline'>(三紙)</span>羅山文集六十三<span class='note-inline'>(廿一紙)</span>神社考四<span class='note-inline'>(十三紙)</span>等。啟蒙十五<span class='note-inline'>(廿八廿九)</span>悉載。具論須者。往考。</p>
<p>△蓮祖報恩鈔下<span class='note-inline'>(十二紙)</span>云。空海之現佛身也。是謗法邪師之故魔業也<span class='note-inline'>(是一)</span>又於此大事。何不記歲月乎。<span class='note-inline'>(是二)</span>此時何故不召傳教。義真耶<span class='note-inline'>(是三)</span>真言宗建年月不分明<span class='note-inline'>(是四)</span>面門俄開<span class='note-inline'>(面門口也)</span>此言謬故。<span class='note-inline'>(<span class='corr'>已</span>上取意)</span></p>
<p>○涅槃經<span class='note-inline'>(四依品之會疏八紙)</span>若天魔梵。為欲破壞。變為佛形。具足莊嚴三十二相。八十種好。圓光一尋。面部圓滿。猶月盛明。眉間毫相。白逾珂雪。如是莊嚴來向汝者。汝當撿挍定其虗實。既覺知<span class='corr'>已</span>。應當降伏<span class='note-inline'>(文)</span>。</p>
<p>○法滅盡經云。佛告阿難。吾涅槃後。法欲滅時。五逆濁世。魔道興盛。魔作沙門。壞亂吾道。<span class='note-inline'>(至。)</span>惡人轉多。如海中沙。善者甚少。若一若二<span class='note-inline'>(文。)</span></p>
<p>○涅槃經<span class='note-inline'>(邪正品會七三)</span>云。佛告迦葉。我涅槃七百歲後。是魔波旬。漸當壞亂我之正法。譬如獵師身服法衣。魔王波旬。亦復如是。作僧尼男女像。亦復化作須陀洹身。乃至化作阿羅漢身及佛色身。魔王以此有漏之形。作無漏身。壞我正法<span class='note-inline'>(文。)</span></p>
<p>△止觀九<span class='note-inline'>(七十六紙)</span>云。若內闇隱沒。不識一箇功德法門。而外見光相。目溢者。此是魔也。折善芽莖。損道華菓。今時人見佛。心無法門。皆非佛也。若得此意。但取法正。色相非正也<span class='note-inline'>(文)</span>。</p>
<p>△大日經第五祕密漫荼羅品云。時執金剛祕密主。<span class='note-inline'>(至)</span>請問毘盧遮那世尊。<span class='note-inline'>(至)</span>我為眾生故。請問於導師。漫荼羅何先。唯大牟尼說<span class='note-inline'>(文)</span>。同二卷具緣品云。於是世尊。復告執金剛菩薩言。我昔坐道場。降伏於四魔<span class='note-inline'>(文)</span>。</p>
<p>○觀普賢經云。釋迦牟尼佛。名毘盧遮那遍一切處。其佛住處。名常寂光<span class='note-inline'>(文)</span>。</p>
<p>△文句九<span class='note-inline'>(廿二紙)</span>云。像法決疑經。結成涅槃。文或見釋迦。為毘盧遮那。或為盧遮那。蓋前緣異見非佛三也。普賢觀結成法華文。釋迦牟尼佛。名毘盧遮那。乃是異名。非別體也<span class='note-inline'>(文)</span>。</p>
<p>○同<span class='note-inline'>(廿一紙)</span>云。法身如來。名毘盧遮那。此翻遍一切處。報身如來。名盧遮那。此翻淨滿。應身如來。名釋迦文。此翻度沃燋。是三如來。若單取者。則不可也。大經云。法身亦非。般若亦非。解脫亦非。三法具足稱祕密藏。名大涅槃。<span class='note-inline'>(會疏二卷七十五。)</span>不可一異縱橫并別。圓攬三法。稱假名如來也<span class='note-inline'>(文)</span>。</p>
<p>○智證大師授決集下<span class='note-inline'>(四十一紙)</span>云。唯見大日法身。即釋迦牟尼。釋迦牟尼。即大日法身。徧一切處。本來常住。無始無終<span class='note-inline'>(云云。)</span>若不然者。皆小乘義也<span class='note-inline'>(文)</span>。</p>
<p>○二教論下云。此文明大日尊三身。遍諸世界。作佛事亦如釋迦三身。釋迦三身。大日三身。各各不同。</p>
<p>△玅玄義六<span class='note-inline'>(初紙)</span>云。境妙究竟顯名毘盧遮那。智妙究竟滿名盧遮那。行妙究竟滿名釋迦牟尼。三佛不一不異。不縱不橫。故名妙果<span class='note-inline'>(文)</span>。</p>
<p>△新華嚴十三如來名號品云。如來於四天下中。或名一切義成。或名圓滿遍。或名師子吼。或名釋迦牟尼。或名第七仙。或名毘盧遮那。或名瞿曇氏。或名大沙門。或名最勝。或名導師。如是等名十千。令諸眾生各別知見<span class='note-inline'>(文)</span>。文句記九本<span class='note-inline'>(四十三。)</span></p>
<p>○記九本<span class='note-inline'>(四十二紙)</span>云。若法身有說。眾生亦然。<span class='note-inline'>(至)</span>法定不說報通二義。應化定說。若其相即。俱說俱不說<span class='note-inline'>(文)</span>。</p>
<p>△涅槃迦葉品<span class='note-inline'>(會疏之卅一五十四)</span>云。善男子。我於處處經中。說言。一人出世。多人利益。一國土中。二轉輪王。一世界中。二佛出生無有是處<span class='note-inline'>(文)</span>。譬諭品文云云。</p>
<p>○章安大師云。無主無親。亡家亡國<span class='note-inline'>(文)</span>。又云。一體之佛。作主師親<span class='note-inline'>(文)</span>。出會疏二<span class='note-inline'>(九紙十一紙)</span></p>
<p>○地持論三<span class='note-inline'>(四紙)</span>曰。世無二佛。國無二主。一佛境界。無二尊號<span class='note-inline'>(文)</span>。此上卷引大論九。<span class='note-inline'>(十二)</span></p>
<p>○禮記大全廿五<span class='note-inline'>(四紙)</span>云。坊記卅曰。子曰。天無二日。土無二王。家無二主。尊無二上。示民有君臣之別<span class='note-inline'>(文)</span>。</p>
<p>△聖德太子碼碯記云。兩王爭位。二臣論世。兵亂不窮。正政不收<span class='note-inline'>(文)</span>。</p>
<p>△真言亡國祖判出處。錄內九<span class='note-inline'>(本尊同答抄)</span>同七<span class='note-inline'>(十九)</span>同五<span class='note-inline'>(二十)</span>同廿一<span class='note-inline'>(廿四五。)</span>同卅三<span class='note-inline'>(十九。)</span>同卅七<span class='note-inline'>(初三。)</span>外三<span class='note-inline'>(四十四。)</span>啟蒙卅四<span class='note-inline'>(四十五。)</span>深檢。</p>
<p>○略秀句<span class='note-inline'>(廿四)</span>云。顯密一致。大道不違。故於一山。弘兩宗也。<span class='note-inline'>(至)</span>真言止觀。一致疏釋。與約教故。處處惟多。法華真言。各別釋記。奪約部故。予釋惟少等<span class='note-inline'>(文)</span>。</p>
<p>△山家依憑集序曰。新來真言家。則泯笔受之相承等<span class='note-inline'>(文)</span>。啟蒙七<span class='note-inline'>(八十九)</span>檢可。</p>
<p>△教大師不破真言。乃有二意。內五<span class='note-inline'>(七)</span>同六<span class='note-inline'>(廿四。)</span>同卅一<span class='note-inline'>(卅四。)</span></p>
<p>△又削真言宗名之所以。內五<span class='note-inline'>(十五。)</span>同六<span class='note-inline'>(廿四)</span>。同卅一<span class='note-inline'>(十一。)</span>中正論<span class='note-inline'>(六之三紙。)</span></p>
<p>○秀句下<span class='note-inline'>(初紙)</span>云。大唐傳云。方等十二部經者。法相宗所依經也。摩訶般若者。三論宗所依經也。華嚴海空者。即華嚴宗所依經也。俱說歷劫行。末知大直道。其大直道者。是果分故等<span class='note-inline'>(文)</span>。</p>
<p>△或師日蓮師所論真言有二。一曰東寺真言。二曰叡山真言也。叡山又分二。曰傳教真言。曰慈智真言也。<span class='note-inline'>(內五十四紙)</span>佐渡<span class='corr'>已</span>前強破者。弘法<span class='note-inline'>(大日第一法華第三)</span>之真言也。所與同者。傳教<span class='note-inline'>(法華勝真言劣)</span>之真言也。佐前將護。佐後強破者。即慈覺智證<span class='note-inline'>(理同事勝)</span>之真言也。<span class='note-inline'>(<span class='corr'>已</span>上或師。)</span>此義有信哉。祖書卅一<span class='note-inline'>(十一。)</span>同十二<span class='note-inline'>(十九。)</span>外七<span class='note-inline'>(十六。)</span>微考上<span class='note-inline'>(卅)</span></p>
<p>○善無畏三藏。攝一代於四句。</p>

<ul class="no-marker">
<li>一唯蘊無我出世間心。<span class="note-inline">(攝諸部小乘三藏阿含。俱舍。成實。律也。弘法十住心中。第四住心。聲聞乘是也。)</span></li>

<li>二觀蘊阿賴耶覺息本不生心。<span class="note-inline">(攝諸部八識三性無性義。深密經也。乃法相宗也。十心中第七三論宗也。)</span></li>

<li>三極無自性心。<span class="note-inline">(攝華嚴般若。即華嚴宗三論宗也。十心中第九華嚴宗無明非時云云。)</span></li>

<li>四如實知自心。<span class="note-inline">(攝佛性一乘如來祕藏涅槃經。法華經。大日經。十心中第八天台宗。劣於華嚴云云。)</span></li>
</ul><p>○義釋三云。此經宗橫統一切佛教。如說唯蘊無我出世間心住於蘊中。即攝諸部中小乘三藏。如說觀蘊阿賴耶覺自心本不生。即攝諸經八識三無性義。如說極無自性心十緣生句。即攝華嚴。般若。種種不思議境界。皆入其中。如說如實知自心名一切種智。則佛性一乘如來祕藏。皆入其中。於種種聖言。無不統其精要云云<span class='note-inline'>(文)</span>。</p>
<p>○祕藏寶鑰中<span class='note-inline'>(十三紙。)</span>云。法資人弘。人待法昇。人法一體。不得別異。是故謗人則法。毀法。則人。謗人謗法。定墮阿鼻獄。更無出期。世人不知斯義。任舌輙談。不顧深害。寧可日夜作十惡五逆。一言一語。不合謗人法。行殺盜者。現得衣食之利。謗人法者。於我何益<span class='note-inline'>(文)</span>。</p>
<p>○弘法心經祕鍵<span class='note-inline'>(終)</span>云。于時弘仁九年春。天下大疫。爰帝皇自染黃金於笔端。握紺紙於瓜掌。奉書寫般若心經一卷。予範講讀之撰。綴經旨之宗。未吐結願詞。蘇生族彳于途。夜變而日光赫赫。是非愚身戒德。金輪御信力所為也。但詣神舍輩。奉誦此祕鍵。昔予陪鷲峰說法之莚。親聞此深文。豈不達其義而已<span class='note-inline'>(文)</span>。報恩鈔下<span class='note-inline'>(十五)</span>具評。</p>
<p>○弘法大師傳云。歸朝泛舟之日。發願曰。我所學教法。若有感應之地。三鈷可到其處。仍向日本方。拋上三鈷。遙飛入雲。十月歸朝。<span class='note-inline'>(至)</span>高野山下。占入定所。彼海上之三鈷。今親在此<span class='note-inline'>(取意。)</span>啟蒙十五<span class='note-inline'>(十一<span class='corr'>已</span>下)</span></p>
<p>△報恩鈔上<span class='note-inline'>(終)</span>曰。尼犍之塔也。年久有廣大利生。而終受馬鳴菩薩之禮。忽崩矣。鬼辨之帷也。多年誑人。而為阿濕縛窶沙菩薩。所責破矣。[牛*句]留外道者。八百年為石。終為陳那菩薩見責。成水已矣。<span class='note-inline'>(至)</span>竊法華經國位。為大日經所領。法王既滅<span class='corr'>已</span>。人王豈可安穩等<span class='note-inline'>(取意)</span>內十一。<span class='note-inline'>(終)</span></p>
<p>△釋籤三<span class='note-inline'>(七十三。)</span>曰。阿竭多仙十二年中。恆河之水。停在耳中耶。瞿曇仙人。作大神變。十二年中。變作釋身。并令釋身作羝羊身。作千女根。在釋身上。耆兔仙人。一日之中。飲大海水。令大地乾耶。婆藪仙人。為自在天。作三日耶。羅羅仙人。變迦毘羅城。為鹵士耶。<span class='note-inline'>(至)</span>亦如此土古人。張楷能作霧。鸞巴善吐雲<span class='note-inline'>(文)</span>。</p>
<p>○妙樂大師云。邪人說正法。正法為邪法。正人說邪法。邪法為正法<span class='note-inline'>(文)</span>。補者曰。此文出處古來未詳。</p>
<p>△善無畏墮獄等。內七<span class='note-inline'>(八)</span>同卅<span class='note-inline'>(初)</span>蒙卅三<span class='note-inline'>(四十二)</span>中正十六<span class='note-inline'>(七十三)</span>諫迷九<span class='note-inline'>(廿一)</span>等。　○真言天魔內卅一<span class='note-inline'>(廿一)</span></p>
<p>國賊文。內廿六<span class='note-inline'>(卅一)</span>同卅七<span class='note-inline'>(九)</span>今厭煩不載。須者往考。</p>
</div></div>
<p class='juan'>四宗要文<span class='note-inline'>(下)</span>　<span class='note-inline'>(終)</span></p>
<div class='div-w'><a id='mulu25' />
<p class='h1'>附言</p><p style="margin-left:1em">此書舊版。文字不克無誤脫。誤經書論之流。亦弗尠。膚見所及補正焉。</p>
<p style="margin-left:1em">舊本所援典籍。止錄某卷而未記其幾紙。今記之以便校讐。</p>
<p style="margin-left:1em">凡書題冠半圓圈<span class='note-inline'>(【考】今改圓圈)</span>者。朝師之舊也。其有角形<span class='note-inline'>(【考】舊▽形今改△形)</span>者。乃今之纂補也。</p>
<p style="margin-left:1em">舊本四宗之外。加以台宗要文。今也省之。不刊行。舊本楮員五十餘。纂補六十餘葉。併付梓人。貧道淺見寡識。繁略不得宜。冀也高明垂繩墨。</p>
<p style="margin-left:2em">昔文政七稔星紀甲申蕤賓十二烏絕笔</p>
<p style="margin-left:11em">京城南苾芻　英園欽書</p>
<p style="margin-left:2em">刊行四宗要文伏願</p>

<div class="lg regular" style="margin-left:0em;"><div class='lg-row'>玅法廣布　海內安寧</div>
<div class='lg-row'>法輪常轉　檀越快樂</div>
</div><p style="margin-left:15em">英遠菴藏刻</p>
</div>
</div><!-- end of div[@id='body'] -->
</body></html>