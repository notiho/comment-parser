<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>四宗要文</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<a id='mulu1' />
<p class='juan'><span class='note-inline'>(108)</span>〔四宗要文〕</p>
<div class='div-xu'><a id='mulu2' />
<p class='h1'>序</p><p>孫武子曰。知彼知己。百戰不殆。不知彼而知己。一勝一負。不知彼不知己。每戰必敗。信哉是言也。吾法祖。當末法之運。生東海之表。闡三千一念之奧義。接五五百歲之絕傳。載大法旗。伐無畏鼓。駕不退輪。以趨大敵。戰無不勝。攻無不取。遂濟眾生於水火者。雖出佛智之神通。抑亦。知彼知己之効也。自是爾後。傳教沙門。世不乏其人。然或。固守一乘之壘域。不索四宗之情實。徒自誇張。欲以折服之。譬之明珠暗投。其物雖美。亦奚損於人之按劍相盻哉。是以欲援而反擠。欲勝而取敗者。間亦有之。此不知彼而戰之。災不可不察也。故曰。無慮而易敵者。必擒於人。由此以進。氛祲冥濛。是非混淆。群孽乘間。兇燄又作。赫赫祖師之餘烈。遂至於一敗不振。亦未可計也。延山朝公。有懼於此。退修祖師之訓。反舊政。察敵情。撰著四宗要文。以為知彼之鄉導。然後若挈領而頓衣。若舉燭而照暗。諸教之權實。他宗之情偽。歷歷視諸掌上。於是乎。勝可復為也。惜其書。天明年內灰於鬱收。末學無徑之可迹。是以。<span class='note-inline'>(英愚。)</span>不自揆捃摭故典。撰擇群書。以纂補其餘燼。極知僭妄。不免譏誚。然後生。因是而修業焉。則知己知彼。建百戰百勝之顯烈者。將不在於他也。</p>
<p style="margin-left:2em">文政七年甲申。五月。英園日英。書於平安城南妙蓮教寺。</p>
</div>
<p class='juan'>四宗要文上</p><p class="byline">延山日朝上人撰　後學　英園纂補</p>
<div class='div-other'><a id='mulu3' />
<p class='h1'>○淨土宗以三經一論立宗</p>
<div class='div-other'><a id='mulu4' />
<ul class="">
<li>觀無量壽經一卷。<span class="note-inline">(王宮。耆闍崛山二會。)</span>劉宋。<span class="note-inline">(西域。)</span>畺良耶舍譯。</li>

<li>無量壽經二卷。<span class="note-inline">(王舍城。耆闍崛山一會。)</span>曹魏。<span class="note-inline">(西域。)</span>康僧鎧翻譯。</li>

<li>阿彌陀經一卷。<span class="note-inline">(給孤獨園一會之說。)</span>姚秦。<span class="note-inline">(西域。)</span>羅什三藏譯。</li>

<li>徃生淨土論一卷。天親菩薩造。大唐菩提流支譯。</li>
</ul></div>
<div class='div-other'><a id='mulu5' />
<p class='h2'>祖師</p>
<ul class="no-marker">
<li>○<span class="note-inline">(天竺)</span>菩提流支三藏。</li>

<li>○<span class="note-inline">(支那)</span>曇鸞法師造。淨土論註二卷。<span class="note-inline">(諸經難行道。陸路步行。三經　易行道。水中乘船。)</span></li>

<li>△鸞者。佛滅後一千四百二十五年生。六十七歲沒。始宗三論。講四論。後值菩提流支。受觀經。成一家。</li>

<li>○<span class="note-inline">(二祖)</span>道綽禪師。造安樂集二卷。<span class="note-inline">(諸宗諸經。聖道門。未有一人。淨土三經。淨土門。可通入路。)</span></li>

<li>△綽者。佛滅後一千五百廿一年生。八十四歲沒。始涅槃宗。晚見鸞之碑文。而歸淨土也。<span class="note-inline">(以居西河。亦呼四河。)</span></li>

<li>○<span class="note-inline">(三祖)</span>善導大師。造五部疏九卷。<span class="note-inline">(諸經。雜行。千中無一。彌陀。正行。百即百生。)</span>五部疏者。<span class="note-inline">(法事贊。往生禮贊。觀念法門。般舟贊。散善義。都九卷也。)</span></li>

<li>△導者。天台滅後十七年生。始行法華維摩。一時閉眼探藏經。乃得觀經。故專十六觀。又見綽公。受雙觀經恢張之。</li>

<li>懷感禪師。造群疑論。而判一代聖教。</li>

<li>小康法師。</li>

<li>○<span class="note-inline">(日本開祖)</span>法然上人。造選擇集二卷。<span class="note-inline">(難聖雜者。法華等捨閉閣拋易淨正者。一念往生彌陀佛)</span></li>
</ul></div>
<div class='div-other'><a id='mulu6' /><p>△法然名源空。生於作州稻岡。<span class='note-inline'>(當末法八十二年。長承二年丑四月七日。)</span>十五歲上叡峯。事黑谷叡空。閱三大部。五繙藏經。四十三歲。見惠心往生要集。而弃台宗。立淨土宗。居于吉水張皇。一時蒙逆鱗於有事。建永二年。<span class='note-inline'>(改元承元。)</span>二月廿八日。見改名藤井元彥。所流于讚岐。<span class='note-inline'>(和漢三才圖會七十一。（廿日）。斬住蓮於江州馬淵。斬安樂於六條河原。（已上。）親鸞亦所改名於藤井善信。越後配流也。)</span>年八十。建曆二年正月廿五日終焉。弘通三十七年。曾為關白藤相國兼實公。著選擇集焉。而死後所焚壞板于山門也。當死後十五年。嘉祿二年丙戌。六月廿六日。命祇園犬神人。穿掘大谷法然死骸。而流于鴨川矣。然法然傳記。曰徒弟聞山門之間議。法蓮覺阿等。窃祕骸於嵯峨廣隆寺。而後火葬于西山粟生野。是事難信。謂反山門狀。云滅後之今。亦刎死骨故。又是徒弟之證故。況傳記從多杜撰故也。凡法然。自生存元久元子年。至死後仁治元子年。三十七年之間。追放之宣旨。都及五般。<span class='note-inline'>(錄內卅六舉之往見。)</span>如上之事。具在法然傳記。及王代一覽。東鑑等。須者往看。元久元年。山門議念佛追却事。法然聞之驚愕。即記七箇誡文。以示門弟。且書誓盟於一紙。以上于山門。切陳謝。而其文與選擇集。矛盾不尠。中正論。<span class='note-inline'>(九之四十七。)</span>繫珠錄。<span class='note-inline'>(六之卅九。)</span>啟蒙。<span class='note-inline'>(三之廿六。)</span>等破之。往撿。　法然在讚州生福寺。自彫勢至像。而記一頌於像背曰。法然本地身。大勢至菩薩。為度眾生故。顯置此道場。我每日影響。擁護歸依眾。必引導極樂。若我此願念。不令成就者。永不取正覺。<span class='note-inline'>(出傳記七之卷。)</span></p>
<p>○十住毘婆沙論。<span class='note-inline'>(龍樹造。羅什譯。)</span>第五易行品云。汝言阿惟越致地。是法甚難。久乃可得。若有易行道。疾得至阿惟越致地者。是乃怯弱下劣之言。非是大人志幹之說。汝若必欲聞此方便。今當說之。佛法有無量門。如世間道有難有易。陸道步行別苦。水道乘船則樂。菩薩道亦如是。或有勤行精進。或有以信方便。易行疾至阿惟越致地者。<span class='note-inline'>(文)</span></p>
<p>○往生淨土論註上<span class='note-inline'>(初)</span>曰。謹案龍樹菩薩十住毘婆沙云。菩薩求阿毘跋致。有二種道。一者難行道。二者易行道。難行道者。謂於五濁之世。於無佛時。求阿毘跋致為難。此難乃有多途。粗言五三。以示義意。一者外道相。<span class='note-inline'>(修習反。)</span>善亂菩薩法。二者聲聞自利。障大慈悲。三者無顧惡人。破他勝德。四者顛倒善果。能壞梵行。五者唯是自力無佗力持。如斯等事。觸目皆是。譬如陸路步行則苦。易行道者。謂但以信佛同緣。願生淨土。乘佛願力。便得往生彼清淨土。佛力住持。即入大乘正定之聚。正定即是阿毘跋致。譬如水路乘船則樂。此無量壽經優婆提舍。蓋上衍之極致。不退之風航者也。<span class='note-inline'>(文。)</span></p>
<p>△本論者。但明到阿惟越致之菩薩之行。有難易二道也。而曇鸞。約之五濁無佛世。成解者何也。吁甚矣誤也。良忠救之。亦丕不可也。</p>
<p>△蕭齊中。天竺沙門。曇摩伽陀耶舍譯。無量義經十功德品云。其有眾生。不得聞者。當知。是等為失大利。過無量無邊。不可思議。阿僧祇劫。終不得成無上菩提。所以者何。不知菩提大直道故。行於險徑多留難故。<span class='note-inline'>(文。)</span></p>
<p>△往生淨土論<span class='note-inline'>(二紙)</span>曰。大乘善根界。等無譏嫌名。女人及根缺。二乘種不生。<span class='note-inline'>(文。)</span>　曇鸞論註。雖會論文。曲戾論旨故。源空尚不須其會。　妙義一下。<span class='note-inline'>(卅帋。)</span></p>
<p>○選擇集上<span class='note-inline'>(六)</span>曰。此中難行道者。即是聖道門也。易行道者。即是淨土門也。<span class='note-inline'>(至。)</span>淨土宗學者。先須知此旨。設雖先學聖道門人。若於淨土門。有其志者。須棄聖道。歸於淨土。<span class='note-inline'>(文。)</span></p>
<p>○妙樂大師。文句記九<span class='note-inline'>(末四十五)</span>云。<span class='note-inline'>(法華)</span>論主天親。豈應徒爾。但恐譯者<span class='note-inline'>(流支)</span>曲會私情。如攝論識分八識。及婆沙一十六字。<span class='note-inline'>(玄奘加之。)</span>竝進退在人。何關聖旨。<span class='note-inline'>(文)</span>。</p>
<p>○摩訶止觀五<span class='note-inline'>(卅八紙)</span>天親。龍樹。內鑒泠然。外適時宜。各權所據。而人師偏解。學者苟執。遂成矢石。各保一邊大乖聖道也。<span class='note-inline'>(文。)</span></p>
<p>○法華玄義六<span class='note-inline'>(九十七紙)</span>曰。善弘經者。用與適時。口雖說權。而內心不違實法。<span class='note-inline'>(文)</span></p>
<p>○選擇集下<span class='note-inline'>(終)</span>曰。今不圖蒙仰。辭謝無地。仍今憖集念佛要文。剩述念佛要義。唯顧命旨。不順不敏。是則無慙無愧之甚也。庶幾一經高覽之後。埋于壁底。莫遺窓前。恐為不令破法之人墮惡道。<span class='note-inline'>(文。建久九年造)</span></p>
<p>△蓮祖守護國家論<span class='note-inline'>(二帋)</span>曰。為破此惡義。亦有多書。所謂淨土決疑抄。<span class='note-inline'>(三卷。三井僧正實胤。)</span>彈選擇。<span class='note-inline'>(一卷。山門東塔佛頂房隆親作)</span>摧邪輪。<span class='note-inline'>(三卷。及莊嚴記一卷。構尾明惠。)</span>等也。造此書人。皆碩德名。雖彌一天。恐未顯選擇集謗法根源故。還增惡法流布。譬如盛旱降小雨。草木彌枯。討兵先弱兵。強敵倍得力。予歎此事間。造一卷書。顯選擇集謗法緣起。<span class='note-inline'>(文。)</span>　今曰。先哲之破文。曼乎叵裁。但摧邪輪中。銘于法然。以十六異名。曰。大賊。畜生。狂亂。惡魔。斷慧命。最極無者。外道。餓鬼。大惡知識。無智愚童。法中死人。佛敵。新義。末代大患。法滅張本。師子身中蟲。又曰。無性闡提之上首。</p>
<p>○選擇集上<span class='note-inline'>(八紙)</span>曰。善導和尚。立正雜二行。捨雜行歸正行文。第一讀誦雜行者。除上觀經等往生淨土經<span class='corr'>已</span>下。於大小顯密諸經。受持讀誦。悉名讀誦雜行。第二觀察雜行者。除上極樂依正<span class='corr'>已</span>下。大小顯密。事理觀行。悉名觀察雜行。第三禮拜雜行者。除上禮拜彌陀<span class='corr'>已</span>下。於一切諸餘佛菩薩等。及諸世天等。禮拜恭敬。悉名禮拜雜行。第四稱名雜行者。除上稱彌陀<span class='corr'>已</span>外。稱自餘一切佛菩薩諸天等名。悉名稱名雜行。第五讚歎供養雜行者。除上彌陀佛<span class='corr'>已</span>外。於一切諸餘佛菩薩諸天。讚歎供養。悉名讚歎供養雜行。此外亦有布施持戒等無量行。皆可攝盡雜行之言。私言。見此文彌須捨雜修專。豈捨百即百生專修正行。堅執千中無一雜修雜行乎。行者能思量之。<span class='note-inline'>(<span class='corr'>已</span>上略引。)</span>是捨證。</p>
<p>△法華經云。十方佛土中。唯有一乘法。無二亦無三。</p>
<p>△傳教大師。守護圀界章<span class='note-inline'>(中下廿四)</span>曰。言無二無三者。遮權教之神劒。示實教之南車。<span class='note-inline'>(文)</span></p>
<p>○選擇集下<span class='note-inline'>(廿三)</span>曰。故知。諸行非機失時。念佛往生。當機得時。感應豈唐捐哉。當知。隨佗之前。<span class='note-inline'>(觀經說於諸行往生。是隨他意。)</span>蹔雖開定散門。隨自之後。<span class='note-inline'>(念佛往生。是隨自意。)</span>還閉定散門。一開<span class='corr'>已</span>後。永不閉者。唯是念佛一門。彌陀之本願。釋尊付囑。意在此矣。<span class='note-inline'>(<span class='corr'>已</span>上)</span>是閉證。</p>
<p>△法然大原談義云。縱雖上智。而可憑他力。況下智乎。十方佛土中。唯有往生法。無二亦無三。除佛隨緣說。乞願異學異見之輩。別解別行人。早改邪雜之執。可入專修之門。<span class='note-inline'>(<span class='corr'>已</span>上)</span></p>
<p>○選擇集下<span class='note-inline'>(卅三)</span>云。夫速欲出生死。二種勝法中。且閣聖道門。選入淨土門。欲入淨土門。正雜二行中。且拋諸雜行。選應歸正行。<span class='note-inline'>(文)</span></p>
<p>△良忠<span class='note-inline'>(法然法孫。鎌倉光明寺主。)</span>撰擇傳弘。及真迢禁斷義。依二箇且字。述捨閉等為欣求淨土機。而不謗法之曲會也。因焉。日題。<span class='note-inline'>(中正九十一<span class='corr'>已</span>下。)</span>日達。<span class='note-inline'>(繫珠錄七初等。)</span>力評之。<span class='note-inline'>(云云。)</span>今曰。且字書未定之辭。又借曰辭。師曰。安二箇且字者。欲將護誘導於天下之人。普入於淨土門之奸謀而<span class='corr'>已</span>。吾蓮祖。乃能明察空之肺肝也。故有開目抄<span class='note-inline'>(下。（五十一）如誑狂子令棄財寶。云云。此文沈思。)</span>之指揮也。</p>
<p>○選擇集上。<span class='note-inline'>(初)</span>曰。道綽禪師。立聖道淨土二門。而捨聖道。正歸淨土文。<span class='note-inline'>(至。)</span>私<span class='note-inline'>(法然)</span>云。初聖道門者。就之有二。一者大乘。二者小乘。就大乘中。雖有顯密權實等不同。今此安樂集意。唯存顯大及以權大。故當歷劫迂廻之行。準之思之。應存密大及實大。然則今真言。佛心。天台。華嚴。三論。法相。地論。攝論。此等八家之意。正在此也。<span class='note-inline'>(文。)</span>同<span class='note-inline'>(五)</span>曰。凡此集中。立聖道淨土二門。意為令捨聖道入淨土也。<span class='note-inline'>(文)</span></p>
<p>△守護圀家論。<span class='note-inline'>(廿八引選擇)</span>云。道綽安樂集意。於法華<span class='corr'>已</span>前大小乘經。雖立聖道淨土二門。<span class='note-inline'>(法然。)</span>我私以法華真言等實大密大。同四十餘年權大乘。稱聖道門。準之思之四字是也。依此意故。引曇鸞難易二道時。亦私以法華真言。入難行道內。總選擇集。互十六段。為無量謗法根源。偏起乎此四字。悞哉。畏哉。<span class='note-inline'>(文。)</span><span class='note-inline'>(師曰。吾祖折諸宗也。必各有次第也。且如土宗破。初不破其祖。唯破末流。如一代大意抄是也。中不破漢土三師。唯破法然。如國家論是也。曉乃悉破之。淨國抄。安圀論等如也。冥思焉。)</span></p>
<p>○選擇集下<span class='note-inline'>(十四。)</span>許諸行往生文云。<span class='note-inline'>(觀經。三福)</span>經云。一者孝養父母。奉事師長。慈心不殺。修十善業。二者受持三歸。具足眾戒。不犯威儀。三者發菩提心。深信因果。讀誦大乘。勸進行者。<span class='note-inline'>(開此三福。為九品業。)</span>乃至貞元入藏錄中。始自大般若經六百卷終法常住經。顯密大乘經。總六百三十七部。二千八百八十三卷。皆須攝讀誦大乘之一句。問云。爾前經中。何攝法華乎。　答云。今所言攝者。非論權實偏圓等義。讀誦大乘之言。普通前後大乘諸經。前者觀經已前諸大乘經是也。後者王宮已後諸大乘經是也。唯云大乘。無選權實。然則正當華嚴方等般若法華涅槃等諸大乘經也。<span class='note-inline'>(文)</span></p>
<p>○同上<span class='note-inline'>(四帋)</span>曰。往生淨土門者。就之有二。一者正明往生淨土之經。<span class='note-inline'>(【考】經集作教)</span>二者傍明往生淨土之教。初正明往生淨土之教者。謂三經一論是也。或指此三經。號淨土三部經也。<span class='note-inline'>(至。)</span>是往生正依經也。次傍明往生淨土之教者。華嚴。法華。隨求。尊勝等。明諸往生淨土之諸經是也。又起信論。寶性論。十住毘婆沙論。攝大乘論等。明諸往生淨土之諸論是也。<span class='note-inline'>(文。)</span></p>
<p>○觀念法門<span class='note-inline'>(八帋)</span>云。無量壽經。十六觀經。四紙阿彌陀經。般舟三昧經。十往生經。淨土三昧經。謹依釋迦佛教。六部往生經等。<span class='note-inline'>(文。)</span></p>
<p>○選擇集上<span class='note-inline'>(四十四帋)</span>曰。念佛行者。必可具足三心<span class='note-inline'>(文)</span>。觀無量壽經疏云。<span class='note-inline'>(五十六帋。)</span>言或行一分二分群賊等喚廻者。即喻別解別行惡見人等。妄說見解。迭相惑亂。及自造罪退失也。<span class='note-inline'>(<span class='corr'>已</span>上疏文。)</span>私<span class='note-inline'>(法然。)</span>云。<span class='note-inline'>(五十九帋。)</span>此中言一切別解別行異學異見等者。指聖道門解行學見也。<span class='note-inline'>(文)</span></p>
<p>△摧邪輪下<span class='note-inline'>(廿六帋)</span>曰。道綽雖立聖道淨土二門。未言別解別行。善導雖言別解別行。加破壞動亂邪雜惡見之言別之。以正解正行人。不為能障明焉。然汝就道綽二門。加解行學見之言。出善導別解別行人。而刪邪惡字。善導釋中。以喻群賊邪見人。云指聖道門解行學見者。豈非言除彌陀佛往生經。以外以一切顯密三寶為群賊乎。<span class='note-inline'>(至。)</span>凡大邪見之重過。不可思議。不可思議也。汝非唯不足為念佛者導師。剩為念佛者惡知識。<span class='note-inline'>(文。)</span></p>
<p>○安樂集下<span class='note-inline'>(廿三帋)</span>云。彌陀釋迦二佛比校者。謂此佛釋迦如來。八十年住世。暫現即去。去而不返此。於忉利諸天。不至一日。<span class='note-inline'>(文。)</span></p>
<p>△法華經曰。我常在此娑婆世界。說法教化。亦於餘處百千萬億。那由陀阿僧祇國。導利眾生等。<span class='note-inline'>(文)</span></p>
<p>△涅槃經<span class='note-inline'>(四諦品會疏（七之十九）)</span>云。若有能知如來常在無有變異。或聞常住二字音聲。若一經耳。即生天上。後解脫時。乃能證如來常住。無有變易。<span class='note-inline'>(文。)</span></p>
<p>○妙玄義三<span class='note-inline'>(廿三帋)</span>曰。此即開權顯實。諸麤皆妙絕待妙也。若如上說。法華總括眾經。而事極于此。佛出世之本意。諸教法之指歸。人不見此理。謂是因緣事相。輕慢不止。舌爛口中。<span class='note-inline'>(文。)</span></p>
<p>○妙樂釋籤三<span class='note-inline'>(五十二)</span>如彭城寺嵩法師云。佛智流動至無常。時舌爛口中。猶不易志。又如大經第五<span class='note-inline'>(四相品)</span>云。我今為諸聲聞諸弟子等。說毘伽羅論。所謂如來常存不變若有說言如來無常。云何是人舌不墮落。<span class='note-inline'>(<span class='corr'>已</span>上經文)</span>舌爛不止。猶為華報。謗法之罪苦。流長劫。<span class='note-inline'>(文。)</span></p>
<p>△安然菩提心義四<span class='note-inline'>(十)</span>云。東大寺壽靈法師。執佛受苦。身爛命終。<span class='note-inline'>(文。)</span></p>
<p>○安樂集上<span class='note-inline'>(四十四)</span>云。其聖道一種。今時難證。一由去大聖遙遠。二由理深解微。是故大集月藏經云。我末法時中億億眾生。起行修道。未有一人得者。當今末法。現是五濁惡世。唯有淨土一門。可通入路。<span class='note-inline'>(文。)</span></p>
<p>△道綽之偽妄之甚。其不可許者。今採錄之。翼撿考。理深解微。謗罪極重。蓮祖數愍諭。　錄內廿九<span class='note-inline'>(十六七。)</span>十八。<span class='note-inline'>(卅六。)</span>十一。<span class='note-inline'>(卅三卅七。)</span>二。<span class='note-inline'>(卅。)</span>往拜。△次大集經文者。</p>
<p>△蓮祖初心成佛抄<span class='note-inline'>(內廿二)</span>曰。彼經總無此文。又非可有。佛在世之御言。不可說當今末法五濁惡世。道理顯然也。<span class='note-inline'>(云云。)</span><span class='note-inline'>(以末法當今句。囑經文者。推懸破也。國家論。直云道綽語者。正風體也。)</span></p>
<p>△夢窻谷響集<span class='note-inline'>(五十四)</span>云。月藏經無此文。此文大不審也。縱雖先德語難信用。<span class='note-inline'>(文。)</span></p>
<p>△撰擇傳弘<span class='note-inline'>(十四帋)</span>云。此取意後五百年。於我法中。鬪諍言諍。白法隱沒文。<span class='note-inline'>(云云。)</span><span class='note-inline'>(忠也。土宗巨擘也。悞且欺之深。至此何也。)</span>此曲義。為中正論。繫珠錄所拉畢。彼輩終失計之奸地也。然鸞徒義教。千五百條彈憚改五。<span class='note-inline'>(卅六。)</span>蹶然轉計云。月字寫誤。應作日字。我末法下。至得者句。大集日藏取意文。當今末法下。是集主自釋。集主在世。當末法始故。云當今末法惡世。念佛特為末法下機故。勸言唯有淨土一門。邪黨何誣之。云偽造經耶。<span class='note-inline'>(文。)</span>　所云日藏者。彼經第六。<span class='note-inline'>(廿帋右護持品)</span>云。何者名為末法世時。謂讀誦人無。不依於波羅提木叉道中行。若不坐禪。則不能得於三摩提。乃至不得第四之果。乃至不得寂滅三昧。是則名為末法世時。<span class='note-inline'>(文。)</span></p>
<p>△日曉妙義論五。<span class='note-inline'>(卅五。)</span>云。綽違越經旨。月藏經說後五百歲白法隱沒者。此約大量。明末法無行證。非謂假使起行修道。未有一人得者也。綽引此文。云我末法時中。億億眾生生得者者。豈非違越經旨耶。<span class='note-inline'>(至。)</span>綽語亦違日藏經說。經明末法時中。無得果者。亦無讀誦人者。此亦約大量。而明無行證。非謂不有一人修道得證者也。綽未有一人得者之語。豈非爾亦違越其經意耶。<span class='note-inline'>(文。)</span></p>
<p>△日幹續種論五。<span class='note-inline'>(五十八帋)</span>云。指當今末法之語。云集主道綽之語。若然唯有淨土一門。可通入路之語。亦應唯出西河胸臆。豈可諍乎。<span class='note-inline'>(文。)</span></p>
<p>△繫珠錄二<span class='note-inline'>(卅一帋)</span>曰。安樂集下<span class='note-inline'>(十七帋)</span>云。如隨願往生經。云。十方佛國。皆悉嚴淨。隨願竝得往生。雖然悉不如西方無量壽國。<span class='note-inline'>(<span class='corr'>已</span>上。)</span>痛哉。不惶敬福經云。一字重點墮迷惑道之嚴誡。恣添加雖然等十一字。言語道斷僻人。豈佛子作業乎。<span class='note-inline'>(文。)</span>　因言。和漢兩朝。土宗之先人。為彌陀偏讚。偽造經論不尠。日達發三百心沮之。須見珠錄。<span class='note-inline'>(自初至十。)</span></p>
<p>△悲華經三<span class='note-inline'>(授記品)</span>曰。唯除五逆。誹謗聖人。破壞正法。</p>
<p>△觀經<span class='note-inline'>(【考】觀經恐大經歟)</span>第十八之願云。設我得佛。十方眾生。至心信樂。欲生我國。乃至十念。若不生者。不取正覺。唯除五逆誹謗正法。<span class='note-inline'>(文。)</span></p>
<p>△立正安國論云。或捨或閉。或閣或拋。以此四字。多迷一切。剩以三國之聖僧。十方之佛弟子等。皆號群賊。併令罵詈。近背所依淨土三部經。唯除五逆誹謗正法誓文。遠迷一代五時之肝心。法華經第二。若人不信毀謗此經。乃至。其人命終入阿鼻獄誡文者也。<span class='note-inline'>(至。)</span>悲哉。數十年之間。百千萬之人。被蕩魔緣。多迷佛教。好傍忘正。善神不成怒哉。捨圓好偏。惡鬼不得便哉。不如修彼萬祈。禁此一凶。<span class='note-inline'>(文。)</span></p>
<p>△諸佛權實二願。　法華方便品云。諸佛本誓願。我所行佛道。普欲令眾生亦同得此道。　壽量品云。每自作是念。以何令眾生。得入無上道。速成就佛身。　明知。諸佛本願者。在令眾生得佛道。是總諸佛之實願也。如彌陀六八之願。藥師二六之願。是則逗機益物之別願也。權願也。何謂之為彌陀之本願乎。如四十餘年。則說未顯真實之別願。逗性欲不同之眾生。而大乘醇熟之時至。正說法華。言今正是其時決定說大乘。唱願滿。言如我昔所願。今者<span class='corr'>已</span>滿足。化一切眾生。皆令入佛道。顯實說唯以一大事因緣故出現於世。夫釋迦既顯實願<span class='corr'>已</span>。諸佛亦然。故言十六王子常樂說是妙法華經。<span class='note-inline'>(云云。)</span>於是乎。破廢四十八願等之近因權果。文理如然。</p>
<p>△釋迦彌陀本願優劣。　謹案悲華經。<span class='note-inline'>(此涼天竺法師。曇無識譯。)</span>曰。過去有國。名刪提嵐。劫名善持。輪王曰無諍念。大臣曰寶海梵士。梵士有子。名寶藏。寶藏出家成道。號寶藏如來。寶海梵士。勸無諍念王。使發菩提心。尋復教化輪王千子。及諸小王九億眾生。舉悉發心。時無諍念王發願言。我不於五濁穢土。發菩提心。唯願取淨土。一千太子。亦復如是。寶藏佛。隨其所好。各各記莂焉。於最後。寶海梵士發願言。王及千子。<span class='corr'>已</span>願取淨土。而殯棄五濁惡世。誹謗正法。五逆眾生。斯諸惡人。從十方諸佛淨土所放捨而沈淪三有。永不解脫。故我今發願。如是眾生。我能教化。令住三乘。因發五百大願。誓惡世利物。不敢說往生願。其時無諍念王者。西方彌陀是也。時寶海梵志者即釋迦是也。<span class='note-inline'>(<span class='corr'>已</span>上。經文取意。)</span>二佛本願之優劣如是。況釋迦者師也。彌陀弟子也。<span class='note-inline'>(云云。)</span></p>
<p>△玄義七<span class='note-inline'>(十三)</span>云。或言。昔為寶海梵士。刪提嵐國寶藏佛所。行大精進。十方佛送華供養。既為寶藏佛父。又是彌陀之師。稱其功德。不可思議也。<span class='note-inline'>(文。)</span></p>
<p>△念佛往生別時意趣。　攝大乘釋論。<span class='note-inline'>(本論三卷。無著造。釋論十五卷。作者天親。梁真諦譯。)</span>　第六云。論云。別時意釋曰。若有眾生。由懶墮障。不樂勤修行。如來以方便說。由此道理。於如來正法中。能勤修行方便說者。論云。如有說。若人誦持多寶佛名。決定於無上菩提。不更退墮。釋曰。是懶墮善根。以誦持多寶佛名。為進上品功德。佛意為顯上品功德於淺行中。欲令於懶墮勤修道。不由唯誦佛名。即不退墮。決定得無上菩提。譬如由一金錢。營覓得千金錢。非一日得千。由別時得千。如來意亦爾。此一金錢。為千金錢因。誦持佛名亦爾。為不退墮菩提為因。論曰。復次有說言。由唯發願於安樂佛土。得徃彼受生。釋曰。如前應如。是名別時意。<span class='note-inline'>(文。)</span>大乘莊嚴經論。<span class='note-inline'>(作者同上。大唐密多羅譯。)</span>六曰。別時意者。如佛說。若人願見阿彌陀佛。一切皆得往生。此由別時。得生故如是說。是名別時意。<span class='note-inline'>(文)</span>。迦才淨土論中云。如小阿彌陀經云。若有人。<span class='corr'>已</span>發願。今發願。當發願。於彼國土。若<span class='corr'>已</span>生。若今生。若當生也。如此等經。總是別意說。不得即生也。<span class='note-inline'>(文。)</span></p>
<p>以法華開顯之稱名。囑別時意者。權實不辨之所致也。而吾家固不許之。具辨之。如祖書十<span class='note-inline'>(卅八。)</span>啟蒙廿一<span class='note-inline'>(四十九。)</span>中正八<span class='note-inline'>(四十四。)</span>珠錄六<span class='note-inline'>(六十三。)</span>峨眉集二等。取舍得宜。</p>
<p>○安樂集上<span class='note-inline'>(廿八)</span>云。今此經中。但說一生造罪。臨命終時。十念成就。即得往生。不論過去有因無因者。直是世尊。引接當來造惡之徒。令其臨終捨惡歸善。乘念往生。是以隱其宿因。此是世尊。隱始顯終。沒因談果。名作別時意語。<span class='note-inline'>(文)</span>。此解大失。甚背論文。</p>
<p>○十住毘婆沙論。<span class='note-inline'>(第五卷易行品。)</span>云。若墮聲聞地。及僻支佛地。是名菩薩死。<span class='note-inline'>(文)</span>。　祖書十<span class='note-inline'>(三十六。七。)</span>併案。</p>
<p>○往生禮讚<span class='note-inline'>(四左)</span>云。若能如上。念念相續。畢命為期者。十即十生。百即百生。何以故。無外雜緣。得正念故等。<span class='note-inline'>(文。)</span></p>
<p>△大方等陀羅尼經二云。若眾生。諸修行佛法者。入我法中。○欲求他方妙樂世界。返得他方極苦地獄。<span class='note-inline'>(文。)</span></p>
<p>○往生禮讚<span class='note-inline'>(四)</span>云。若欲捨專修雜業者。百時希得一二。千時希得三五。<span class='note-inline'>(良忠曰。與釋也。)</span>何以故。乃由雜緣。亂動失正念故。<span class='note-inline'>(至。)</span>但使專意作者。十即十生。百即百生。修雜不至心者。千中無一。<span class='note-inline'>(忠曰。釋奪。)</span><span class='corr'>已</span>上。<span class='note-inline'>(內三十七。（三十一。）同七。（十二。三。）同二十六。（四十人。）往拜。)</span></p>
<p>○弘法法華開題云。寄人稱之無量壽佛。在法名以為妙法華。<span class='note-inline'>(云云。)</span>又云。妙法蓮華經。廣略無邊義。◇一字中。含藏無缺滅。<span class='note-inline'>(文)</span></p>
<p>○彌陀祕讚<span class='note-inline'>(安然)</span>云。阿彌陀佛。密號妙法蓮華經。<span class='note-inline'>(文。)</span></p>
<p>○撰擇集上<span class='note-inline'>(八紙)</span>云。觀經疏四云。就行立信者。然行者二種。一者正行。二者雜行。言正行者。專依往生經行行者。是名正行。何者是也。一心專讀誦此觀經。彌陀經。無量壽經等。一心專注。思想觀察。憶念彼國二報莊嚴。若禮即一心專禮彼佛。若口稱即一心專稱彼佛。若讚歎供養。即一心專讚歎供養。是名為正。又就此正中。復有二種。一者一心專念彌陀名號。是為正定之業。順彼佛願故。若依禮讚等。即名為助業。除此正助二行<span class='corr'>已</span>外。自餘諸善。悉名雜行。<span class='note-inline'>(至。)</span>名疎雜之行。<span class='note-inline'>(文。)</span></p>
<p>○同<span class='note-inline'>(十一紙)</span>曰。雜行無量。不遑具述。但今且翻對五種正行。以明五種雜行也。<span class='note-inline'>(文。)</span></p>
<p>○同下<span class='note-inline'>(八右)</span>云。為極惡最下之人。說極善最上之法。例如彼無明淵源之病。非中道府藏之藥。即不能治。今此五逆重病淵源。亦是念佛靈藥府藏。非此藥者。何治此病。<span class='note-inline'>(文。)</span>　能破此卷<span class='note-inline'>(二十六帋)</span>引觀經等。<span class='note-inline'>(云云。)</span></p>
<p>○同下<span class='note-inline'>(廿一帋)</span>云。又說定散。為顯念佛超過餘善。若無定散。何顯念佛特秀。例如法華秀三說上。若無三說。何顯法華第一。故今定散諸善。為廢而說。念佛三昧。為立而說。<span class='note-inline'>(文)</span>。</p>
<p>△中正論九<span class='note-inline'>(七八帋)</span>曰。觀經一向專念無量壽佛文者。非抑止諸行之義。但說歸佛信心深切也。何者。觀經三輩往生文。雖俱有一向專念言。而上輩中。有沙門行。有發菩提心德。且說修諸功德。修諸之言。豈不攝諸教行。知一向之言。非捨餘行。又中輩中。亦有發菩提心行。說多少善根。且有施戒造塔等福田也。其下輩文。雖不舉所修善根。而有當發無上菩提之心言。是則菩提之行。又言若聞深法歡喜信樂。是豈不聞法受持行乎。以知。中輩下輩。俱非謂捨餘行。而為一向念佛。但是訓深信歸佛而<span class='corr'>已</span>。若如法然所立。則三輩諸文。如何通之乎。明知。法然也。違戾一向專念文旨也。<span class='note-inline'>(文)</span>。</p>
<p>△法然。或許諸經諸行。<span class='note-inline'>(此擇集。（九右）)</span>蓋有四意曰。一準觀經定散二善。一往許之。其實不許。二為上機許之。<span class='note-inline'>(大原談義)</span>三為往生助緣許之。四為現世祈禱許之。<span class='note-inline'>(法然傳記。)</span></p>
<p>△摧邪輪莊嚴記<span class='note-inline'>(十一左)</span>曰。總言之者。汝之邪集所立。若順一經一論一文一義者。我何判為邪義乎。佛法中總無汝之邪言也。能違教理。難一一出之。且舉大綱。餘義可準思之。<span class='note-inline'>(文)</span></p>
<p>△安國論<span class='note-inline'>(十五帋)</span>曰。予雖為少量。忝學大乘。蒼蠅附驥尾。而渡萬里。碧蘿懸松頭。而延千尋。弟子生一佛之子。事諸經之王。何見佛法之衰微。不起心情之哀惜。其上涅槃經云。若善比丘。見壞法者。置不呵責駈遣舉處。當知。是人佛法中怨。若能駈遣呵責舉處。是我弟子真聲聞也。余雖不為善比丘之身。為遁佛法中怨之責。唯撮大綱。粗示一端。<span class='note-inline'>(等文)</span></p>
<p>○往生禮讚<span class='note-inline'>(卅三帋)</span>云。又如無量壽經云。若我成佛。十方眾生。稱我名號。下至十聲。若不生者。不取正覺。彼佛今現在世成佛。當知。本誓重願不虛。眾生稱念。必得往生。<span class='note-inline'>(文。)</span></p>
<p>△中正論。出十種彌陀。往見。今依舊本。舉三種<span class='note-inline'>(加以私注)</span></p>

<table>
<tr><td>爾前彌陀</td>
<td>鼓音聲陀羅尼經說。國名清泰。父名月上轉輪聖王。母名殊勝妙顏。子名月明。奉事弟子。名無垢勝。智惠弟子名攬光。神足弟子名大化。魔名無勝。提婆名寂靜云。是釋尊在瞻波城。說鼓音聲陀羅尼時。舉念佛行人證也。</td>
</tr></table><p>△無量壽經云。過去久遠劫。世自在王佛所。法藏比丘發六八願。十劫已前成正覺。西方取土。名彌陀如來。<span class='note-inline'>(取意記之)</span>經正文曰。阿難白佛。法藏菩薩。為已成佛而取滅度。為未成佛。為今現在。佛告阿難。法藏菩薩。今<span class='corr'>已</span>成佛。現在西方。去此十萬億剎。其佛世界。名曰安樂。阿難又問。其佛成道已來。為逕幾時。佛言成佛。凡歷十劫。<span class='note-inline'>(文。)</span></p>

<table>
<tr><td>迹門彌陀</td>
<td>法華第三化城品說之。父大通智勝佛未出家時。有十六子其第九之王子。乃三千塵點劫已前成佛。西方取土。誓言常樂說是妙法華經。無量義經云。文辭雖一。而義各異。<span class="note-inline">(文。)</span></td>
</tr></table><p>○玄義十<span class='note-inline'>(四十五帋)</span>云。文字是一。而義別異。<span class='note-inline'>(文。)</span></p>

<table>
<tr><td>本門彌陀</td>
<td>法華第七藥王品說。濁世女人。聞是經。如說行。於此命終。即往安樂世界彌陀住處。生蓮華上。此是顯本已後之說。故身土俱勝。比之爾前迹門。雲壞杳絕者也。</td>
</tr></table><p>○文句記十<span class='note-inline'>(六十九)</span>云。若有女人等者。此中只云得聞是經。如說修行。即淨土因。不須更指觀經等也。問。如何修行。　答。既云如說修行。即依經立行。具如分別功德品中。直觀此土。四土具足。故此佛身。即三身也。故此大眾。即一切眾。以惑未斷故。故安樂行。是同居淨土之氣分也。故不離同居穢見同居淨。<span class='note-inline'>(文)</span></p>
<p>△同九<span class='note-inline'>(末初)</span>云。此之娑婆。即本應身所居之土。今日迹居。不移於本。但今昔時異。見燒者謂近。照本者達遠。故經云。我土不毀。常在靈山。豈離伽耶。別求常寂。非寂光外。別有娑婆。<span class='note-inline'>(文)</span></p>
<p>△守護國家論<span class='note-inline'>(六十一帋)</span>云。爾前淨土。久遠實成。釋迦如來。所現淨土。實皆穢土也。<span class='note-inline'>(至)</span>至壽量品。定實淨土時。此土即定淨土了。但至兜率安養十難者。不改爾前名目。於此土付兜率安養等名。例如此經雖有三乘名。不有三乘。故不須更指觀經等也。釋意是也。<span class='note-inline'>(文)</span>。</p>
<p>△同<span class='note-inline'>(十八九帋)</span>云。西方極樂。娑婆隣近故。最下淨土故。日輪東出西沒故。諸經多勸之。隨非淨土祖師。獨勸此義。天台妙樂等。亦依爾前經日。且有此筋。亦非獨人師。龍樹天親有此意。是一義也<span class='note-inline'>(文)</span>。</p>
<p>△文句記十<span class='note-inline'>(六十二)</span>云。佛囑累已。大事功舉。隨物偏好故。乘乘不同。真如實相是所乘之理。一乘因果是所乘之事。苦行等<span class='note-inline'>(等取妙音普門三昧乘乘。總持乘乘嚴王誓願乘乘。普賢神通乘乘。)</span>是乘乘緣。隨物機宜故。使弘者隨緣不等。故所乘體。皆妙法也。<span class='note-inline'>(文。)</span></p>
<p>△惠心觀心略要集云。於此命終者。修行法華。惡業命終也。即往安樂世界者。住安樂行也。安樂行者。法華經行也。生蓮華中者。生理解入妙法蓮華法門中。<span class='note-inline'>(文。)</span></p>
<p>△吾高祖也。出於澆漓。以弘絕待之法也。然至論方軌。則為相待正意矣。故祖判往往。禁斷相似謗法也錄內三十<span class='note-inline'>(卅一)</span>同卅一。<span class='note-inline'>(六九)</span>。廿六。<span class='note-inline'>(四十九)</span>等。當以之為好龜鑑也。文殊問經云。一切天神。悉皆當禮。一切林樹。悉皆當禮。一切山神。悉皆當禮。古昔居處。悉皆當禮。諸有大樹。悉皆當禮。諸雜神像。悉皆當禮。摩醯首羅。毘紐。拘摩勒。梵天。閻羅王。龍。毘沙門。因陀羅。<span class='note-inline'>(至。)</span>與邪見相似。是等可捨。不禮拜。<span class='note-inline'>(<span class='corr'>已</span>上。略引。)</span>圓智性曰。吾宗禁相似謗法。正依此經。或人言入亦家也。出亦家也。何不可之有。是誤自誤他之毒矢也。</p>
<p>○無量壽經義軌<span class='note-inline'>(不空)</span>云。昔在靈山名妙法。今在西方名阿彌陀。濁世末代名觀音。三世利益同一體。<span class='note-inline'>(文。)</span></p>
<p>勢至經云。我於四十年說淨土法門。<span class='note-inline'>(文。)</span></p>
<p>○涅槃疏云。法華涅槃。二處中間。今赴觀經。<span class='note-inline'>(文。)</span></p>
<p>華嚴第三祖。法藏國師善見論曰。法華<span class='corr'>已</span>後。涅槃最初。二處中間。觀經等也。<span class='note-inline'>(文。)</span></p>
<p>○文句二<span class='note-inline'>(七十四帋)</span>云。普超經第三決疑品云。阿闍世。從文殊懺悔。得柔順忍。命終入賓吒羅地獄。即入即出。生上方佛土。得無生忍。彌勒出世時。復來此界。名不動菩薩。後當作佛。號淨界如來。其迹既爾。本豈可量。說法華時。預清淨眾。至涅<span class='corr'>槃</span>時。引逆罪者。何異迦葉於法華受記。於涅槃不堪付囑。不可迷迹惑其本也。觀解者。貪愛母。無明父。害之故稱逆。逆即順也。行於非道。通達佛道。<span class='note-inline'>(文。)</span></p>
<p>○記二<span class='note-inline'>(七十九帋)</span>云。說法華時者。據得柔順忍。在法華前故。在法華為清淨眾。至涅槃時。身瘡始發。悔得初果。故知。為引逆罪者耳。此乃全作大權釋。故引迦葉為例。<span class='note-inline'>(文。)</span></p>
<p>△觀無量壽經<span class='note-inline'>(圖經中七)</span>云。爾時王舍大城。有一太子。名阿闍世。隨順調達惡友之教。取執父王頻沙羅。幽閉置於七重室內<span class='note-inline'>(文)</span>。</p>
<p>△繫珠五<span class='note-inline'>(十八帋)</span>云。良忠。淨土宗要集。<span class='note-inline'>(五之廿六。)</span>計觀經說時。或依善見論與法華同時。或引涅槃為法華涅槃之中間。<span class='note-inline'>(云云。)</span>余察其意。恐開經曰。諸經方便一刀之被截斷。欲躍出四十餘年之歲限。奔越未顯真實之分域。奸謀之頑論也。縱雖其觀經與法華。同時及後說。既法華經。超過三說。彼經若非<span class='corr'>已</span>說。應是今當說。終不能脫三說網中。奈得免出未顯真實區域。妙樂疏記。<span class='note-inline'>(六之卅六)</span>云。縱有經。云諸經之王。不云<span class='corr'>已</span>今當說最為第一。兼但對帶。其義可知。<span class='note-inline'>(<span class='corr'>已</span>上)</span>若言同時之說者。攝今說隨他意中。若言後說者。攝當說隨他意中也。今正依準經疏。示觀經者法華之前說。固非後說。一者觀經說太子。法華說闍王。故知。前說後說誠分明也。善導釋經曰。<span class='note-inline'>(序分義二七帋)</span>太子者。彰其位。<span class='note-inline'>(<span class='corr'>已</span>上)</span>二者法華云。韋提希子。阿闍世王。至法華會。既以父王被弒之後故。舉母標子。然觀經時。父王猶在。其被幽閉故。知觀經是前。法華是後。如瞻白日。三者觀經時。調達現在。教逆於太子。至法華時。調達墮阿鼻得記。是觀經前。法華後也明矣。四者觀經時。阿闍世正造逆罪。法華正為列眾。法華經云。阿闍世王。與若干百千眷屬。俱各禮佛足。退坐一面。天台疏曰。說法華時。預清淨眾。至涅槃時。引逆罪者。<span class='note-inline'>(<span class='corr'>已</span>上)</span>五者闍王弒父之後。得柔順忍。普超經說之。夫觀經責父。普超懺悔。普超者法華已前說。台荊之所定判。孰敢疑貽。觀經已後之普超。猶法華<span class='corr'>已</span>前也。況其觀經。法華<span class='corr'>已</span>前之說明明也。<span class='note-inline'>(<span class='corr'>已</span>上取意)</span>已下云云。自十八帋。至卅五帋。須往撿。妙義論。<span class='note-inline'>(六之四十五)</span></p>
<p>○觀經得益之相。繫珠錄三<span class='note-inline'>(二帋)</span>具文。</p>
<p>△觀無量壽經<span class='note-inline'>(圖經中十一)</span>云。時韋提希。見佛世尊。自絕瓔珞舉身投地。號泣向佛白言。世尊我宿何罪。生此惡子。世尊復有何等因緣。與提婆達多共為眷屬。唯願世尊。為我廣說無憂惱處等。<span class='note-inline'>(文。)</span>　今謂。此詢最為一大事也。然世尊。何故不陳答也。曰有圓機。而無圓時故。又彼經帶權故。　開目抄下。<span class='note-inline'>(六七)</span>併案。</p>
<p>△註維摩經十<span class='note-inline'>(九左)</span>云。羅什曰。小乘法中。五逆罪及犯四重禁。則皆棄而不救。大乘深法。則無不救。<span class='note-inline'>(文)</span></p>
<p>△文句七<span class='note-inline'>(四十一)</span>云。他經但記菩薩。不記二乘。但記善不記惡。但記男不記女。但記人天。不記畜。今經皆記。</p>
<p>○善導遺言。吾每日阿彌陀經六十卷。念佛十萬返無怠。三衣如身皮。瓶鉢同兩眼。不見女人。而一期生三十年。不眠專念阿彌陀。持諸禁戒。不犯一戒。決定順次生極樂上品上。未來世比丘。不捨戒念佛。捨戒雖念佛。往生則難得。口不飲酒。不喫五辛肉食等。是名持禁戒。吾遺弟。能守此遺言。可如兩眼與命。<span class='note-inline'>(<span class='corr'>已</span>上)</span></p>
<p>○觀念法門<span class='note-inline'>(七帋)</span>云。行者等眷屬六親。若來看病。勿令有食酒肉五辛人。若有必不得向病人邊。即失正念。鬼神交亂。病人狂死。墮三惡道。<span class='note-inline'>(文。)</span></p>
<p>○疏記<span class='note-inline'>(四末廿七)</span>縱有宿善。如恆河沙。終無自成菩提之理。</p>
<p>△蓮祖戒體成佛義<span class='note-inline'>(內九三十八)</span>引記訖曰。雖有稱名讀經。造像起塔。五戒十善。色無色禪定。無量無邊善根。若不起法華開會菩提心者。不可全出六道四生也<span class='note-inline'>(文。)</span></p>
<p>○選擇集<span class='note-inline'>(下廿四)</span>云。以念佛為多善根。以雜善為小善根之文。阿彌陀經云。不可以少善根福德因緣。得生彼國。<span class='note-inline'>(文。)</span></p>
<p>○文句五<span class='note-inline'>(九十四帋)</span>云。今經明小善成佛。此取緣因為佛種。若不信小善成佛。即斷世間佛種也。<span class='note-inline'>(文。)</span></p>
<p>○記<span class='note-inline'>(五末五十八)</span>此經遍開六道佛種。若謗此經。義當斷也。<span class='note-inline'>(文。)</span></p>
<p>△蓮祖當體義<span class='note-inline'>(內之廿三廿四)</span>云。日蓮曰。此經是通十界佛種。若謗此經。義是當斷十界佛種。是人於無間。決定墮罪。何得出期耶。<span class='note-inline'>(文。)</span>六道十界啟運抄廿<span class='note-inline'>(廿三。)</span></p>
<p>○文句九云。法華之前。未說成佛。<span class='note-inline'>(文。)</span>未撿。</p>
<p>△記四本<span class='note-inline'>(七十)</span>云。佛之一字。唯局此經。<span class='note-inline'>(文)</span>。</p>
<p>△傳教大師秀句上云。法華<span class='corr'>已</span>前。諸經之中。盛說成佛。非佛本意。故不成佛。故經云。終不以小乘濟度於眾生。<span class='note-inline'>(文。)</span></p>
<p>△記四本<span class='note-inline'>(五十帋)</span>曰。今依義附文。略有十雙。以辨異相。與二乘近記。開如來遠本。<span class='note-inline'>(一也)</span>隨喜歎第五十人。聞益至一生補處。<span class='note-inline'>(二也)</span>釋迦指三逆調達為本師。文殊以八歲龍女為所化。<span class='note-inline'>(三也)</span>凡聞一句。咸與授記。守護經名。功不可量。<span class='note-inline'>(四也)</span>聞品受持。永辭女質。若聞讀誦。不老不死。<span class='note-inline'>(五也)</span>五種法師。現獲相似。四安樂行。夢入銅輪。<span class='note-inline'>(六也)</span>若惱亂者。頭破七分。有供養者。福過十號。<span class='note-inline'>(七也)</span>況已今當。一代所絕。歎其教法。十喻稱揚。<span class='note-inline'>(八也)</span>從地涌出。阿逸多不識一人。東方蓮華龍尊王。未知其相。<span class='note-inline'>(九也)</span>況迹化舉三千墨點。本成喻五百微塵。<span class='note-inline'>(十也)</span>本迹事希。諸經不說。<span class='note-inline'>(文。)</span></p>
<p>○秀句云。權智所作。唯有名字。無有實義。<span class='note-inline'>(文。)</span></p>
<p>○大論云。以大乘謗小乘。諸佛慈悲也。以小乘謗大乘。諸佛怨敵也<span class='note-inline'>(云云。)</span>又云。以大破小。皆可破也。<span class='note-inline'>(文未考。)</span></p>
<p>○文句四曰。善弱無識。毀謗大乘。墮落三途。<span class='note-inline'>(云云。)</span></p>
<p>○慈覺云。雖墮地獄。歷無量劫。於小乘法。不可取手口讀。<span class='note-inline'>(云云。)</span></p>
<p>○釋籤一<span class='note-inline'>(末十七)</span>云。諸佛世尊。唯以一大事因緣故。出現於世。故知。出世本意。意在佛乘。佛乘方得名為大事。當知。佛乘只是妙法。故可證名。<span class='note-inline'>(文。)</span></p>
<p>○天台維摩疏十<span class='note-inline'>(卅八帋)</span>曰。若止供養一佛。於餘佛無功德。若謗一佛。於餘佛無罪。若供養佛母實相之相。即於三世十方佛所。俱得功德。若毀謗佛母。則於諸佛為怨。<span class='note-inline'>(文。)</span>　祖書十二。<span class='note-inline'>(全卷拜合)</span></p>
<p>○道暹輔正記<span class='note-inline'>(五卅九)</span>云。其人○獄者。大品云。謗大乘者。墮阿鼻獄。若此劫盡。生於佗方大地獄中。佗方劫盡。得生佗方。如是展轉。遍十方。他方劫盡。還生此間大地獄中。地獄罪畢。生畜生中。亦遍十方畜生。罪畢來生人中無佛法中。貧窮下賤。諸根不具。常癡狂駭。無所別知。<span class='note-inline'>(文。)</span></p>
<p>△往生論註<span class='note-inline'>(上廿一)</span>云。　問。無量壽經。言願往生者。皆得往生唯除五逆誹謗正法。觀無量壽經。言作五逆十惡。具諸不善。亦得往生。此二經云何會。　答。一經以具二種重罪。一者五逆。二者誹謗正法。以此二種罪故。所以不得往生。一經但言作十惡五逆等罪。不言誹謗正法。以不謗正法故。是故得生。　問曰。假使一人。具五逆罪。而不誹謗正法。經許得生。復有一人。但誹謗正法。而無五逆諸罪。願往生者。得生以不。　答曰。但令誹謗正法。雖更無餘罪。必不得生。何以言之。經曰五逆罪人。墮阿鼻地獄中。具受一劫重罪誹謗正法人。墮阿鼻大地獄中。此劫若盡。復轉至他方大阿鼻地獄中。如是展轉。經百千大阿鼻地獄。佛不記得出時節。以謗正法罪極重。<span class='note-inline'>(文。)</span></p>
<p>△智度義纘四<span class='note-inline'>(四十二)</span>云。　問。何故謗經入無間耶。　答。一乘是極樂經。謗極妙法故。感極苦處也。謗法及尊人故。墮賤獸報。謗平等大慧之經故。受愚獸報。佛有權實二教。執權破實。得一日報。謗法毀人時。心生瞋恚。故受虵身。不對聞法故。得聾病報。愚痴謗法故。受愚駿報。不受行法故。受無足報。令眾生不信故。為小蟲所唼。慢心謗故。得矬陋報。謗微妙法故。得醜陋報。謗開權法故。得癵躄報。謗正直經故。得背傴報。謗富貴經故。得貧賤報。謗自在經故。得不自在。謗無病經故。得多病報。<span class='note-inline'>(<span class='corr'>已</span>上略引)</span></p>
<p>○智證曰。末代眾生。但聞法華。可入佛家。餘經不階。</p>
<p>○涅槃經云。世有三人。其病難治。一謗大乘。二五逆罪。三一闡提。如是三病世中極重。悉非聲聞緣覺菩薩之所能治。<span class='note-inline'>(云云。)</span></p>
<p>○同<span class='note-inline'>(會疏一卅八)</span>云。若有誹謗佛正法者。當斷其舌。<span class='note-inline'>(文)</span></p>
<p>△玄義五<span class='note-inline'>(卅二)</span>云。則是方便。執權謗實。是故須破。<span class='note-inline'>(文。)</span></p>
<p>○釋籤<span class='note-inline'>(五之卅八)</span>云。執別教道。不信頓極者。名為謗實。<span class='note-inline'>(云云)</span></p>
<p>○觀經十六觀相。　一日想觀。二水想觀。三地想觀。四寶樹觀。五寶池觀。六寶樓觀。七華座觀。八金像觀。九真身觀。十觀音觀。十一勢至觀。十二普觀。十三雜想觀。十四上輩觀。十五中輩觀。十六下輩觀。此十六。前十三定善。後三輩散善也。</p>
<p>觀經九品往生。上中下三輩。各三品合為九品也。</p>

<table>
<tr><td>上品上生</td>
<td><span class="note-inline">(圖經〔中四十四〕。佛告阿難及韋提希。眾生願生者。發三心即便往生。一至誠心。二深心。三回向發願心。具三心者。必生彼國。復有三種眾生。當得往生。一慈心不殺。具諸戒行。二讀誦大乘方等經典。三修行六念。<span class="corr">已</span>上。私曰。佛法僧戒施天。回向發願。得生彼國。云云。)</span></td>
</tr>
<tr><td>上品中生</td>
<td><span class="note-inline">(同〔四十七〕云。深解義趣。於第一義心不驚動。深信因果。不謗大乘。<span class="corr">已</span>上。朝曰。不謗華嚴唯心法界理。十玄六相法門。阿含四諦生滅理。法相唯識觀。船若毘同無二不生不滅。三論八不。深淨虛融。不來不去。真言五相成身。不斷不常。天台一念三千。不一不異者。可生彼國。云云。)</span></td>
</tr>
<tr><td>上品下生</td>
<td><span class="note-inline">(同〔四十九〕曰。亦信因果。不謗大乘。但發無上道心。<span class="corr">已</span>上上輩終。)</span></td>
</tr>
<tr><td>中品上生</td>
<td><span class="note-inline">(五戒。八戒。二百五十戒。五百戒等也。)</span></td>
</tr>
<tr><td>中品中生</td>
<td><span class="note-inline">(一日一夜戒。八齋戒。沙彌戒。具足戒也。)</span></td>
</tr>
<tr><td>中品下生</td>
<td><span class="note-inline">(孝養父母。施善等也。<span class="corr">已</span>上中輩終。)</span></td>
</tr>
<tr><td>下品上生</td>
<td><span class="note-inline">(讚大乘十二部經首題名字。)</span></td>
</tr>
<tr><td>下品中生</td>
<td><span class="note-inline">(彌陀十力威德光明神力。)</span></td>
</tr>
<tr><td>下品下生</td>
<td><span class="note-inline">(具足十念。彌陀名號。<span class="corr">已</span>上下輩終。)</span></td>
</tr></table><p>△觀無量壽經曰。佛告阿難及韋提希。下品下生者。或有眾生。作不善業五逆十惡。具諸不善。如此愚人。以惡業故。應墮惡道。經歷多劫。受苦無窮。如此愚人臨命終時。遇善知識。種種安慰。為說妙法。教令念佛。此人苦逼。不遑念佛。善友告言。汝若不能念者。應稱無量壽佛。如是至心。令聲不絕。具足十念。稱南無阿彌陀佛。稱佛名故。於念念中。除八十億劫。生死之罪。命終之時。見金蓮華。猶如日輪。住其人前。如一念頃。即得往生極樂世界。於蓮華中。滿十二大劫。蓮華方開。觀世音。大勢至。以大悲音聲。為其廣說諸法實相滅罪法。聞<span class='corr'>已</span>歡喜。應時即發菩提之心。是名下品下生者。是名下輩生想。名第十六觀<span class='note-inline'>(文)</span>。</p>
<p>○善導觀經疏<span class='note-inline'>(四帋)</span>曰。雖在華中。多劫不開。可不勝阿鼻地獄之中。長時永劫。受諸苦痛也。<span class='note-inline'>(文)</span>。</p>
<p>△法華經云。貴賤上下。持戒毀戒。威儀具足。及不具足。正見邪見。利根鈍根。等雨法雨。<span class='note-inline'>(文)</span>。</p>
<p>△天台。以觀經囑頓教者何也。曰。正機之韋提希。從現證無生。故判為頓。而非謂唯圓也。繫珠錄五<span class='note-inline'>(十五)</span>。</p>
<p>○可觀山家義苑。破古人言十六觀經。部帶教不帶云。法華<span class='corr'>已</span>前。圓未開偏。部教俱帶。若到法華。圓既開偏。一切不帶。今問。十六觀正宗一圓。為開未開。若未開偏。如何得云此教不帶。<span class='note-inline'>(文)</span>。</p>
<p>○遺教經<span class='note-inline'>(或提謂經)</span>云。釋迦如來。滅後末世。善道出世。可導惡人。<span class='note-inline'>(云云)</span>。補者曰。提謂經未撿。遺教經無此文。但天親造。真諦譯。遺教經論<span class='note-inline'>(廿五)</span>云。如善導示人善道。<span class='note-inline'>(<span class='corr'>已</span>上)</span>疑此文訛轉歟。</p>
<p>○傳教大師。中堂禮拜文曰。三世常住。淨妙法身。摩訶毘盧遮那。亦名釋迦。妙法教主。轉時祕稱名藥師瑠璃光如來。<span class='note-inline'>(云云)</span>。△<span class='note-inline'>(出處)</span>略秀句中<span class='note-inline'>(終)</span>云。予祕壽量品教主。造藥師像。為延曆寺本尊。非常途藥師故。禮拜此本尊文。誦三世○來。<span class='note-inline'>(文)</span>。祖書八<span class='note-inline'>(廿八)</span>。</p>
<p>○大勢至經云。以平形念珠者。此是外道弟子也。非我弟子。我遺弟。必可用圓形念珠。超越次第者。因妄語之罪。必墮地獄。<span class='note-inline'>(文)</span>。</p>
<p>○山門申狀曰。近來有二夭怪。人驚耳目。所謂達磨邪法。念佛哀音也。法然墓所。仰付感神院犬神人。令破<span class='corr'>卻</span>。其後及上奏。蒙裁許畢。七月上旬。法勝寺御八講之次。自山門相觸南都。清水寺祇薗邊。南都山門為末寺。專修輩入草庵。悉令破卻。仰付侍聽。搦取之間。禮讚音黑色衣。京洛中惣以留畢。張本三人<span class='note-inline'>(隆寬。成覺。空阿。)</span>雖被定遠流。逐電之間。未向配所。山門于今訴申處也。此十一日僉議曰。法然房於所造選擇者。謗法書也。天下不可止留之。仍在在處處所持。竝其印板。大講堂取上。為報三世佛恩。可燒失之由。奏聞仕候定。被仰下候歟。嘉祿三年。十月十五日。</p>
<p>○又建保年中申狀日。近有二夭怪。所謂達磨之邪法。與念佛哀音也。附佛法外道。吾朝更出現。夭恠之至可慎。何強撰亡圀流浪之伴。為伽藍傳持之主。似無人于朝。非有訕于代乎。<span class='note-inline'>(朝師。採要裁之。具內卅六卅一紙)</span></p>
<p>△從山門。告別院雲居寺書曰。可早禁斷一向專修惡行事。右頃年<span class='corr'>已</span>來。愚蒙結黨。奸穴會眾。名曰專修。旁闐閭心無一分之慧解。口吐眾罪之惡言。寄言於一念十聲之悲願。不敢憚三毒五蓋之重惡。盲瞑之輩。不辨是非。唯以順情。多信伏愚誨。笑持戒修善之人。號之雜行。謗鎮國護王之教。稱之魔業。擯棄諸善。選擇眾惡。罪積山嶽。報招泥梨。毒氣深入。禁而無改。偏嗜欲樂。不能自止。猶如蒼蠅為唾所黏。何異狂狥逐電而走。振三寸之舌。拔眾生之眼目。為養五陰之身。滅諸佛之肝心。此只為佛法之怨魔。專可謂緇門之夭怪。是以邪師存生之昔。永沈罪條。滅後之今。亦刎屍骨。其徒住連<span class='note-inline'>(【考】連恐蓮歟)</span>安樂。賜死於原野。成覺薩生蒙刑遠流。以此現罰。可察其後報。方今為護釋尊遺法。且為救眾生塗炭。宜仰諸國末寺庄園神人寄人等。重禁斷彼邪法。縱雖片時。不可令寄宿彼凶類。縱雖一言。不可聽其邪說。若又山門諸部之內。有專修興行之輩者。永處重科。勿有寬宥者。依三千眾徒僉議。所仰如件。延應二年。<span class='note-inline'>(改元仁治。)</span></p>
<p>○一牧起請曰。叡山黑谷沙門源空。敬白當寺住持。三寶護法善神御寶前。右源空壯年之昔日。窺三觀之戶。衰老之今時。伺善導之章疏。<span class='note-inline'>(六字正本無之)</span>。望九品之境。是又先賢之古跡。非下愚之新願。而近日風聞云。源空偏勸念佛教。謗餘教法。諸宗依之陵夷。諸行依此滅亡。<span class='note-inline'>(云云)</span>。傳聞此旨。心神驚怖。終縡聞山門。議及眾從。可加炳誡之由。被申達貫首畢。此條。一者悲眾勘。一者喜眾恩。所悲者。以貧道之身。忽及山洛之禁。所悅者。消謗法之名。永止華夷之誹。若非眾徒糺斷者。爭慰貧道愁歎哉。凡彌陀本願云。唯除五逆。誹謗正法。<span class='note-inline'>(云云)</span>。勸念佛之徒。爭謗正法。慧心要集云。開一實道。入普賢道。<span class='note-inline'>(云云)</span>。欣淨土之類。豈捨妙法哉。就中源空。當念佛餘暇。披天台教文。凝信心於玉泉之流。致渴仰於銀池之風。舊習猶存。本心何忘。只憑冥覽。只仰眾察。但老後遁世之輩。愚昧出家之類。或入草庵剃除頭。或臨私窻言之次。以極樂可為所期。以念佛可為所行由。時時諷陳。是則齡衰不能練行。性鈍不堪研精之間。暫置難解難入之門。誡示易行易往之道。佛智猶設方便。凡慮豈無斟酌乎。敢非存教之是非。只偏思機之堪否也。此條若可為法滅之緣。向後宜從停止。愚蒙竊誡宜斷。本來不好化導。天性不專弘教。此外以僻義弘通。以虛誕披露。尤可有糺斷。炳誡所望也。所欣也。此等子細。先年御沙汰時。進起請畢。其後于今不變。雖不能重陳。嚴誡既重疊之間。誓狀又及再三。上件子細。一事一言。以虛言設會釋者。每日七萬遍念佛。空失其利。墮在三途。現當二世依身。常沈重苦。永受楚毒。伏乞。梵天。帝釋。四大天王。日本六十餘州大小神祗。殊山王三聖。一切部類。當寺諸尊。滿山護法。垂證明知見給。仍沙門源空敬白。元久二年乙丑。二月日。<span class='note-inline'>(<span class='corr'>已</span>上)</span>七箇制文。及此起請真筆。在嵯峨二尊院。挩繩錄<span class='note-inline'>(十八紙)</span>裁。</p>
<p>△知禮十義書序曰。夫評論佛法者。必須解義決定。發言誠諦。知勝知負。能進能退。儻心無所詣。自語相違。<span class='corr'>已</span>負而更進者。必不可與論道。吾祖之垂誡也。<span class='note-inline'>(<span class='corr'>已</span>上)</span></p>
<p>止觀第七<span class='note-inline'>(七十七紙)</span>曰。若四種三昧。修集方便。通如上說。唯法華懺。別約六時五悔。重作方便。今就五悔。明其位相。<span class='note-inline'>(云云)</span>。五悔者。懺悔。勸請。隨喜。回向。發願。</p>
<p class="pre">○止觀十章<br/>一。大意。─有五略┬一。發大心。<br/>二。釋名。　　　　│二。修大行。─明四種三昧┐<br/>三。體相。　　　　│三。感大果。　　　　　　│<br/>四。攝法。　　　　│四。裂大綱。　　　　　　│<br/>五。偏圓。　　　　└五。歸大處。　　　　　　│<br/>六。方便。　　　　　　　　　　　　　　　　　│<br/>七。正觀。　　　　　　　　　　　　　　　　　│<br/>八。果報。　　　　　　　　　　　　　　　　　│<br/>九。起教。　　　　　　　　　　　　　　　　　│<br/>十。指歸。　　　　　　　　　　　　　　　　　│<br/>┌─────────────────────┘<br/>│一。常坐三昧<span class='note-inline'>(本尊彌陀。又文殊。依般若部內文殊說經。文殊問經。)</span><br/>│二。常行三昧<span class='note-inline'>(本尊同前。依方等部般舟三昧經。)</span><br/>│三。半行半坐三昧<span class='note-inline'>(本尊七佛。又普賢。依方等經法華經。)</span><br/>└四。非行非坐三昧<span class='note-inline'>(本尊觀音。大品般若意。約諸經善惡無記三性。)</span></p>
<p>○妙樂弘決五<span class='note-inline'>(上初)</span>云。如大意中。雖云發心十種不同。及四種三昧。明行差別。但列頭數。辨相未足。是故都未涉於十境十觀。方便望正。稍似行始。若望正觀。全未論行。<span class='note-inline'>(文)</span>。</p>
<p>○玄義九<span class='note-inline'>(卅七紙)</span>云。<span class='note-inline'>(判麤妙下)</span>。依諸經方法。常行等行。以傍為體。體行俱麤。以正為體。則行麤鎧妙。<span class='note-inline'>(文)</span>。</p>
<p>○弘決二<span class='note-inline'>(本二)</span>云。四行莫不皆緣實相。<span class='note-inline'>(文)</span>。</p>
<p>△妙樂止觀義例<span class='note-inline'>(初紙)</span>云。散引諸文。該乎一代。文體正意唯歸二經。<span class='note-inline'>(法華涅槃)</span>。乃至即是實相。為行正體。<span class='note-inline'>(至)</span>。所以始末皆依法華。此即法華三昧之妙行也。<span class='note-inline'>(文)</span>。</p>
<p>△繫珠錄四<span class='note-inline'>(七十紙)</span>云。夫止觀四種三昧。行異理同。是故同用十乘之法。俱顯法華實相。所以常坐之中。念彌陀應佛。肯非止觀正行。只是睡眼等外障起時。且為助緣念應佛耳。天台智者。建立法華開顯之妙行。且為助緣念彌陀應佛。此是開顯之上念佛。豈與善導法然所立。一向專修念佛。其得同乎。<span class='note-inline'>(文)</span>。</p>
<p>○止觀二。<span class='note-inline'>(九。般舟三昧經。常行三昧)</span>文曰。若唱彌陀。即是唱十方佛功德等。但專以彌陀。為法門主。舉要言之。步步聲聲念念。唯在阿彌陀佛。意論止觀者。念西方阿彌陀佛。去此十方億佛剎。在寶地。寶池。寶樹。寶堂。眾菩薩中央。坐說法。<span class='note-inline'>(文)</span>。同<span class='note-inline'>(六紙)</span>云。常行三昧者。先明方法。次勸修。<span class='note-inline'>(至)</span>。此法出般舟三昧經。<span class='note-inline'>(文)</span>。</p>
<p>△文殊說經云。善男子。善女人。欲入一行三昧。應處空閑。捨諸亂。意不取相貌。繫心一佛。專稱名號。隨佛方所。端身正向。能終一佛。念念相續。即是念中。能見過去未來現在諸佛。何以故。念一佛功德。無量無邊亦與無量諸佛功德無二。不思議佛法等無分別。皆乘一如。成最正覺。悉具無量功德無量辨才。如是入一行三昧者。盡知恆沙諸佛法界無差別相。<span class='note-inline'>(文)</span>。</p>
<p>△彌勒大士瑜伽論<span class='note-inline'>(卅八五左)</span>云。一切如來。一切功德。平等平等。無有差別。唯除四法。一者壽量。二者名號。三者族姓。四者身相。一切如來。於此四法。有增減相。非餘功德。<span class='note-inline'>(文)</span>。</p>
<p>△要集記<span class='note-inline'>(三之卅七)</span>曰。大集經第五卷賢護分。云般舟經。<span class='note-inline'>(文)</span>。</p>
<p>△止真記<span class='note-inline'>(二本十七第三義)</span>云。為般舟三昧法門主也。又良忠觀念法門記<span class='note-inline'>(下廿七)</span>曰。般舟經意。以彌陀為法門主。<span class='note-inline'>(文)</span>。</p>
<p>○弘決二<span class='note-inline'>(本四。文殊問經釋上坐下。)</span>云。諸經所讚。多在彌陀。故以西方。而為一準。<span class='note-inline'>(文)</span>言雖經不局令向西方。既說專念一佛。故其一佛。應定孰方乎。謂諸經多讚彌陀故。以之為一準也。知是舉一例耳。非謂彌陀最勝。</p>
<p>○止觀五云。第七正修止觀者。前六重依修多羅以開妙解。今依妙解以立正行。<span class='note-inline'>(文)</span>弘決<span class='note-inline'>(上二)</span>曰。為簡偏圓故云妙解。<span class='note-inline'>(文)</span>。</p>
<p>△台祖言西方者。是隨機隨緣之方便也。梁氏肅。讚天台曰。等覺歟妙覺歟。不可得而知。<span class='note-inline'>(統紀)</span>智證授決集<span class='note-inline'>(上卅九)</span>曰。天台位居第五品中。死生自在。卷舒然礙。驗其行事。殆隣法雲。<span class='note-inline'>(第十地名。)</span>相似五品。皆是卑謙。對問而答也。<span class='note-inline'>(<span class='corr'>已</span>上)</span>知是地上無生忍位也。百佛世界。分身散影。應變出沒。畢竟自在。何固執西方乎。拒其終乃言觀音來迎者。即是軌物隨緣之化導也矣。</p>
<p>○弘決一<span class='note-inline'>(上四十四)</span>云。令唱法華觀無量壽二部經題。<span class='note-inline'>(至)</span>。大師生存。常願生兜率。臨終乃云觀音來迎。當知軌物隨機。設化不可一準。<span class='note-inline'>(文)</span>。</p>
<p>○止觀二<span class='note-inline'>(十八紙)</span>云。別有一卷。名法華三昧。是天台大師所著。流傳於世。行者宗之。此則兼於說嘿。不復別論也。<span class='note-inline'>(文)</span>。</p>
<p>○法華三昧行法<span class='note-inline'>(四紙)</span>云。於道場中。敷好高座。安置法華經一部。亦未必須安形像舍利。并餘經典。唯置法華經。<span class='note-inline'>(文)</span>。</p>
<p>○文句六<span class='note-inline'>(七帋)</span>云。舊<span class='note-inline'>(光宅)</span>以西方無量壽佛。以合長者。今不用之。西方佛別緣異。佛別故。隱顯義不成。緣異故。子父義不成。又此經首末。全無其旨。閉眼穿鑿。今依文附義。乃至舍那著脫近。尚不知。彌陀在遠。何嘗變換。<span class='note-inline'>(文)</span>。</p>
<p>○記六<span class='note-inline'>(十紙)</span>云。彌陀釋迦二佛既殊。豈令彌陀隱珍玩服。乃使釋迦著弊垢衣。然當釋迦無珍服可隱。彌陀唯勝妙形。況宿昔緣別。化導不同。結緣如生。成熟如養。生養緣異。父子不成等。<span class='note-inline'>(文)</span>。</p>
<p>△今此三界文。土宗無間的證。祖書廿六<span class='note-inline'>(四十二三四十八)</span>十九<span class='note-inline'>(卅三四)</span>廿<span class='note-inline'>(十一)</span>。卅五<span class='note-inline'>(廿八三十。)</span>十六<span class='note-inline'>(六十一。)</span>省紙費不裁。冀往看。<span class='note-inline'>(繫珠錄六五十一等。)</span></p>
<p>○玄義分<span class='note-inline'>(三紙)</span>云。仰惟。釋迦此方發遣。彌陀即彼國來迎。彼喚此遣。豈容不去也。<span class='note-inline'>(文)</span>。</p>
<p>△龍樹大論九<span class='note-inline'>(十七)</span>。云。雖佛無嫉妬心。然以行業世世清淨故。亦不一世界有二佛出。百億須彌山。百億日月。名為三千大千世界。如是十方恆河沙三千大千世界。名為一佛世界。是中更無餘佛。實一釋迦牟尼佛。是一佛世界中。常化作諸佛種種法門。種種身。種種因緣。種種方便。以度眾生。以是故。多持經中。一時一世界無二佛。不言十方無佛。<span class='note-inline'>(文)</span>。</p>
<p>△秀句下<span class='note-inline'>(廿四紙)</span>云。論宗經宗。九易故。易信易解。法華六難之故。難信難解。淺易深難。釋迦所判。去淺就深。丈夫之心也。<span class='note-inline'>(文)</span>。</p>
<p>△守護章下<span class='note-inline'>(下四)</span>云。何貴隨功淺寶。輙賤大功髻珠耶。<span class='note-inline'>(至)</span>法華為權。三世佛怨。<span class='note-inline'>(文)</span>。</p>
<p>○記三<span class='note-inline'>(下八)</span>云。若稱歎昔。豈非毀今。<span class='note-inline'>(文)</span>。略秀句上。<span class='note-inline'>(三)</span>。</p>
<p>○秀句云。褒美前代政道。則非毀當時成敗。依憑爾前諸經。則可成今經怨敵。為幼稚子。與竹馬草鷄。全非父母本意。且為養育方便。<span class='note-inline'>(文)</span>。此文古來未撿。</p>
<p>○慧心僧都念佛事。永觀二年甲申。造往生要集<span class='note-inline'>(二卷)</span>而過二十二年後。寬弘三年丙午。造一乘要決<span class='note-inline'>(三卷)</span></p>
<p>○往生要集序云。夫往生極樂之教行。濁世末代目足也。道俗貴賤。誰不歸者。但顯密教法。其文非一。事理業因。其行惟多。利智精進人。未為難。如予頏魯之者豈敢。<span class='note-inline'>(云云)</span>。是故依念佛一門。聊集經論要文披之。修之易覺易行。<span class='note-inline'>(云云)</span>。　祖書十<span class='note-inline'>(廿三四)</span>深撿。</p>
<p>○一乘要決上<span class='note-inline'>(初)</span>云。諸乘權實。古來諍也。俱據經論。互執是非。余寬弘丙午歲。冬十月。病中歎曰。雖遇佛法。不了佛意。苦終空手。後悔何追。爰經論文義。賢哲章疏。或令人尋。或自思擇。全捨自宗他宗之偏黨。專探權智實智之深奧。遂得一乘真實之理。五乘方便之說者也。既開今生蒙。何遺遺死之恨。</p>
<p>○同<span class='note-inline'>(二右)</span>云。言諸有所作常為一事。故知從王宮誕生之始。至雙林寂滅之終。所有三業。共為一乘。非唯四華六動之靈瑞。非唯四辯八音之尊教。金鏘馬麥。皆是一乘之弄胤。愛語呵責。悉為種智之因緣。乃至行住坐臥。語默作作。皆為以佛知見。示悟眾生。若不爾者。有文理乖角之過。<span class='note-inline'>(文)</span></p>
<p>○同<span class='note-inline'>(二紙)</span>云。木牛木馬之語。半字滿字之教。初雖示諸乘異。後終到一切智。若不爾。便有說法捨緣過。<span class='note-inline'>(文)</span>。</p>
<p>○同中<span class='note-inline'>(廿八)</span>曰。日本一州。圓機純一。朝野遠近。同歸一乘。緇素貴賤。悉期成佛。<span class='note-inline'>(至)</span>當來世惡人。聞佛說一乘。迷惑不信受。破法墮惡道。<span class='note-inline'>(文)</span>。</p>
<p>△法華寶塔品云。爾時寶塔中。出大音聲歎言。善哉善哉。釋迦牟尼世尊。能以平等大慧教菩薩法佛所護念妙法華經。為大眾說。如是如是。釋迦牟尼世尊。如所說者。皆是真實。<span class='note-inline'>(文)</span>。</p>
<p>△文句八<span class='note-inline'>(卅二紙)</span>云。塔出為兩。一發音聲以證前。二開塔以起後。證前者。證三周說法皆是真實。<span class='note-inline'>(至)</span>。又證迹門流通持經功深。弘宣力大。皆真實也。<span class='note-inline'>(至)</span>。起後者。若欲開塔。須集分身。明玄付囑。聲徹下方。召本弟子論壽量。<span class='note-inline'>(文)</span>。</p>
<p>△阿彌陀經云。舍利弗。如我今日。讚歎阿彌陀佛不可思議功德。東方亦有阿閦鞞佛。須彌相佛。<span class='note-inline'>(至)</span>。如是恆河沙數諸佛。各於其國。出廣長舌相。徧覆三千大千世界。說誠實言。汝等眾生。當信是稱讚不可思議功德。一切諸佛所護念經。<span class='note-inline'>(文)</span>。文次。說南西北上下。都六方諸佛所讚。其言如東方。是隨宜之權說。於文可見。然慈恩彌陀經通讚下<span class='note-inline'>(六)</span>。撰擇傳弘五<span class='note-inline'>(卅)</span>。群疑論。永觀往生十因<span class='note-inline'>(五紙)</span>等。以權濫實。</p>
<p>△守護國家論<span class='note-inline'>(六十九紙)</span>曰。於阿彌陀經者。全無如法華經證明。但釋迦一佛。雖向舍利弗。說言我一人非說阿彌陀經。六方諸佛。出舌覆三千。說阿彌陀經。此等釋迦一佛說也。諸佛不敢來。此等權文。四十餘年間。教主權佛始覺佛也。佛權故。所說亦權。故四十餘年權佛說。不可信之。今法華涅槃。久遠實成圓佛之實說也。又多寶十方諸佛。來證明之。故可信之。<span class='note-inline'>(文)</span>。</p>
<p>△開目抄<span class='note-inline'>(上十八)</span>金光明經。四佛自四方現。阿彌陀經。六方諸佛。出廣長舌。大集經。十方諸佛。集大寶坊。引合此等於法華經撿之。譬如黃石與黃金。白雲與白山。白氷與銀鏡。青色與黑色。誰不別之。但有翳眼者。眇目者。一眼者。邪見者。不能分別之。<span class='note-inline'>(文)</span>。</p>
<p>○一乘要決下<span class='note-inline'>(卅七紙)</span>曰。何等諸經。先說他經。唱前教未實。後令他佛證所說真實。唯法華經。獨有此事耳。若五乘真實。前深密等經。說三乘五性。何言四十餘年未顯真實。若一乘方便。今法華經。說唯一乘。何言諸佛法久後要當說真實廣說諸經此經第一。若顯了教名未顯真實。隱密教名真實。是令佛語成顛倒也。又實勝權劣。人天共了。若五乘實。一乘權者。餘經應第一。法華非第一。亦諸佛妄宣。多寶悞證。非削法華之文。何成五實一權。<span class='note-inline'>(文)</span>。</p>
<p>△文句八<span class='note-inline'>(卅九紙)</span>云。大集明若干佛與欲。華嚴亦說十方若干佛同說華嚴。大品亦云千佛同說般若。皆不云是釋迦分身。準今經者。應是分身。彼帶方便故。時中不顯說耳。今經非但數多。亦直說是分身咸來與欲也。<span class='note-inline'>(文)</span></p>
<p>△大集經<span class='note-inline'>(廿一十二)</span>寶幢分陀羅尼品云。爾時西方安養世界。無量壽佛。亦與無量神通菩薩。發彼世界。一念來至娑婆世界。釋迦如來方處等。<span class='note-inline'>(文)</span>。<span class='note-inline'>(祖書廿六四十五峨眉集十五二十等。)</span></p>
<p>△守護章中上<span class='note-inline'>(九紙)</span>法華為權謗法華。此二種義。都不正義。一切學人。不可信受。所以者何。其師所墮。弟子亦墮。檀那亦墮。金口明說。嗚呼不可不慎哉。<span class='note-inline'>(文)</span>。</p>
<p>○涅槃迦葉品<span class='note-inline'>(會疏卅二卅六)</span>曰。遠離善友。不聞正法。住惡法者。沈沒阿鼻地獄。<span class='note-inline'>(<span class='corr'>已</span>上取意)</span>。</p>
<p>△涅槃梵行品<span class='note-inline'>(會疏十五卅五)</span>云。善男子。如來雖無虛妄之言。若知眾生因虛妄說得法利。隨宜方便。則為說之。</p>
<p>△法華方便品云。若但讚佛乘。<span class='note-inline'>(至)</span>。分別說諸果。<span class='note-inline'>(文)</span>。</p>
<p>○無量壽經云。當來之世。經道滅盡。我以慈悲哀愍。特留此經。止住百歲。其有眾生。值此經者。隨意所願。皆可得道。<span class='note-inline'>(文)</span>△同本異譯大阿彌陀經。<span class='note-inline'>(支謙譯下廿八紙。)</span>曰。我般泥洹去。後經道留止千歲。千歲後經道斷絕。我皆慈愛。特留此經法。止住百歲。百歲中竟休止斷絕。在心所願。皆可得道。<span class='note-inline'>(文)</span>。異譯平等覺經。<span class='note-inline'>(下十三)</span>曰。我般涅槃去。後經道留止千歲。千歲後達道斷絕。在心所願。皆可得道。<span class='note-inline'>(<span class='corr'>已</span>上)</span>以此判彼。佛意昭晣矣。</p>
<p>○往生禮讚<span class='note-inline'>(十二紙)</span>曰。萬年三寶滅。此經住百年。爾時聞一念。皆當得生彼。<span class='note-inline'>(<span class='corr'>已</span>上)</span>導之私情之甚。其面如鐵也。舊本舉所慈恩西方要決<span class='note-inline'>(廿紙)</span><span class='note-inline'>(云云)</span>。其意同禮讚。今省之避煩。</p>
<p>△思益經四曰。如劫盡燒時。諸陂池江河泉源在前枯竭。然後大海。乃當消盡。正法滅時。亦復如是。諸行小道小法先盡。然後菩薩大海之心正法乃滅。祖書十<span class='note-inline'>(十八紙)</span>同廿二<span class='note-inline'>(十一紙)</span>經王金湯編七<span class='note-inline'>(卅二)</span></p>
<p>○文句二<span class='note-inline'>(四十七紙)</span>曰。所讚既謬。毀在其中。還成增減兩謗。何謂歎德。<span class='note-inline'>(文)</span>。○記<span class='note-inline'>(五十一)</span>云。諸師既不曉於五時。安知菩薩本迹。故曰所讚既謬等。以藏歎通。尚<span class='corr'>已</span>成失。以偏歎圓。過莫大矣。還成增減兩謗者。只此一謬義招二失。經無三教。苦欲增之。抑圓成偏。減豈過此。<span class='note-inline'>(文)</span>。</p>
<p>△無量義經說法品云。我先道場菩提樹下。端坐六年。得成阿耨多羅三藐三菩提。以佛眼觀一切諸法。不可宣說。所以者何。知諸眾生性欲不同。性欲不同。種種說法。種種說法。以方便力。四十餘年。未顯真實。是故眾生。得道差別。不得疾成無上菩提。</p>
<p>△教大師註釋<span class='note-inline'>(中十五)</span>云。釋迦一代四十餘年所說教。略有四教及以八教。所謂樹王華嚴。鹿苑阿含。坊中方等。鷲峰等般若。演說一乘。大小菩薩。歷劫修行。小乘三藏教。大乘通教。大乘別教。大乘圓教。頓教漸教。不定教。祕密教。如是等。前四味各各不同。是故名為種種說法。言以方○實者。但說隨他五種性等門外方便差別權教帶權一乘。未顯隨自一佛乘等露地真實平等直道捨權一乘。是故說言以○實。<span class='note-inline'>(至)</span>。未解直道一乘海路。未乘純圓六度固船。未得實相方便順風。是故橫道三乘險路步行。歷劫多留難處。勤苦妄想夢裡大河。是故說言不得疾成無上菩提。<span class='note-inline'>(文)</span>。</p>
<p>△玄義五<span class='note-inline'>(卅七紙)</span>云。無量義經云。成道<span class='corr'>已</span>來。四十餘年。未顯真實。法華始顯真實。<span class='note-inline'>(文)</span>。</p>
<p>△又說法品。初說四諦十二緣。次說方等十二部經。摩訶般若。華嚴海空。宣說菩薩歷劫修行。<span class='note-inline'>(文)</span>。</p>
<p>△文句<span class='note-inline'>(四之五十六)</span>若十方佛。唯說一法。即是教一。假名引導。即方便教也。牒假名三教。顯佛慧一教。其文分明。同<span class='note-inline'>(百一紙)</span>曰。五乘是曲而非直。通別偏傍而非正。今皆捨彼偏曲。但說正直一道。<span class='note-inline'>(文)</span>。</p>
<p>△守護章<span class='note-inline'>(上上十四)</span>云。於一佛乘者。根本法華教。<span class='note-inline'>(至)</span>。妙法華之外。更無一句經。唯一佛乘之外。更無餘乘等。<span class='note-inline'>(文)</span>。</p>
<p>○一乘要決下<span class='note-inline'>(四十)</span>云。佛既說言法華真實。前未顯實。何強背佛教。為法華怨敵耶。<span class='note-inline'>(文)</span>。</p>
</div>
<p class='juan'>淨<span class='corr'>土</span>宗破要文大略<span class='note-inline'>(終)</span></p>
<div class='div-w'><a id='mulu7' />
<p class='h2'>△附錄親鸞破</p><p style="margin-left:1em">親鸞傳繪云。建仁三年癸亥。四月五日。夜寅時。親鸞夢之記曰。六角堂救世菩薩。示現顏容端嚴之聖僧之形。而著白衲袈裟。坐廣大白蓮華。告命于善信言。行者宿報設女犯。我成玉女身被犯。一生之間能莊嚴。臨終引導生極樂。<span class='note-inline'>(文)</span>。</p>
<p style="margin-left:1em">大佛頂首楞嚴經六<span class='note-inline'>(三紙)</span>觀音普現色身文中云。若有女子。好學出家。持諸禁戒。我於彼前。現比丘尼身。而為說法。令其成就。<span class='note-inline'>(至)</span>。若有眾生。不壞男根。我於彼前。現童男身。而為說法。令其成就。<span class='note-inline'>(文)</span>。</p>
<p style="margin-left:1em">續種論一<span class='note-inline'>(二紙)</span>云。鸞雖愚昧。亦是住持僧寶之一分者也。寧為應以婦女身得度之人品乎。普現等流大士。豈有如斯不應人品之告勅乎。<span class='note-inline'>(至)</span>。既揀不壞男根之人。寧却有說我成玉女身被犯之理乎。<span class='note-inline'>(至)</span>。正使有此夢示。鸞也少有人心。猶須回顧。涅槃經云。如瞿師羅經中。佛為瞿師羅說。若天魔梵。變為佛形。具足莊嚴三十二相八十種好。圓光一尋。面貌圓滿。猶如月盛明。眉間毫相。白愈珂雪。如是莊嚴向汝者。汝當撿挍定其虛實。既覺知已。當降伏。世尊魔等。尚能變作佛形。況不能變作羅漢等四種之身。以是因緣。我於是中。心不生信。或有所說。不能稟受。亦無敬念而作依止。<span class='note-inline'>(文)</span>。經文如是。鸞何不反照乎。<span class='note-inline'>(<span class='corr'>已</span>上)</span>涅槃經<span class='note-inline'>(北本七十二紙)</span>迦葉菩薩。問出家婬欲持破曰。世尊若有比丘。夢行婬欲。是犯戒不。佛言不也。應於婬欲生臭穢想。乃至不生一念淨想。遠離女人煩惱愛想。若夢行婬。寤應生悔。<span class='note-inline'>(文)</span>。</p>
<p style="margin-left:1em">梵網戒經<span class='note-inline'>(十七紙)</span>云。一切男子是我父。一切女人是我母。生生無不從之受生。故六道眾生。皆是我父母。而殺而食者。殺我父母。亦殺我故身。<span class='note-inline'>(文)</span>。</p>
</div></div>
</div><!-- end of div[@id='body'] -->
</body></html>