<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>喫茶養生記</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<a id='mulu13' />
<p class='juan'>喫茶養生記卷下始<span class='note-inline'>(【考】卷下群本有之字。始字壽本無。)</span></p><p class="byline">入唐前權僧正法印大和尚位榮西錄<span class='note-inline'>(【考】前以下十字壽本作律師二字。位字群本無。)</span></p>
<div class='div-other'><a id='mulu14' />
<div class='div-other'><a id='mulu15' /><p>第二遣除鬼魅門者。大元帥大將儀軌祕鈔曰。末世人壽百歲時四眾多犯威儀不順佛教之時國土荒亂百姓亡喪。于<span class='note-inline'>(【考】于壽本作之)</span>時有鬼魅魍魎。亂國土惱人民致種種之病無治術。醫明無知藥方無濟。長病疲極無能救者。爾時持此大元帥大將心呪念誦。<span class='note-inline'>(【考】誦下群壽兩本有者字)</span>鬼魅退散眾病忽然除愈。行者深住此觀門修此法者少加功力必除病。復<span class='note-inline'>(【考】復下壽本有依字)</span>此病祈三寶<span class='note-inline'>(【考】祈三寶壽本作三寶祈請)</span>無其驗。則人輕佛法不信臨爾之時大將還念本誓致佛法之効驗。除此病還<span class='note-inline'>(【考】群本無還字)</span>興佛法。特加神驗仍至得果證。<span class='note-inline'>(略鈔)</span>以之案之近年<span class='note-inline'>(【考】年群本作歲)</span>以來之病相即是也。<span class='note-inline'>(【考】也下壽本有即彼儀軌有印術而<span class='corr'>已</span>。榮西恆得此意治之多有驗矣廿一字)</span>其相非寒、非熱、非地水、非火風是故近比<span class='note-inline'>(【考】群本作頃)</span>醫道人多謬矣。即病相有五種若左。<span class='note-inline'>(【考】即以下八字壽本無。)</span></p>
</div>
<div class='div-other'><a id='mulu16' />
<div class='div-other'><a id='mulu17' />
<p class='h3'>一　飲水病<span class='note-inline'>(【考】一下壽本有者字)</span></p><p>此病起於冷氣。<span class='note-inline'>(【考】冷氣二字壽本作喫濃味則以鹽味為厄九字)</span>若服桑粥則三五日必有驗。永忌薤蒜蔥勿食矣鬼病相加故佗<span class='note-inline'>(【考】佗原本似仵。今從群本)</span>方無驗矣、以冷氣為根源耳、服桑粥、無百之一不平復矣、<span class='note-inline'>(忌薤是〔【考】鬼病以下全文壽本還增故作鬼病必惡葷腥耳。〕)</span></p>
</div>
<div class='div-other'><a id='mulu18' />
<p class='h3'>二　中風手足不從心病<span class='note-inline'>(【考】二下壽本有者字)</span></p><p>此病近年以來眾矣<span class='note-inline'>(【考】近至矣六字壽本無)</span>亦<span class='note-inline'>(【考】亦原本作赤。群本作又。壽本無。今改亦。)</span>起於冷氣等。<span class='note-inline'>(【考】等壽本作濕氣)</span>以針炙出血<span class='note-inline'>(【考】出血壽本無)</span>湯治流汗<span class='note-inline'>(【考】流汗壽本無)</span>為厄害<span class='note-inline'>(【考】害壽本無)</span>永却火忌浴、<span class='note-inline'>(【考】永以下五字壽本作若不近火不浴湯七字)</span>只如常時<span class='note-inline'>(【考】常時壽本作平體時三字)</span>不厭風、不忌食物漫漫服桑粥桑湯漸漸平復無百一厄。若欲沐浴時煎桑一桶可浴。三五日一度浴之、莫流汗是第一妙治也。若湯氣入流汗則必成不食病故也、冷氣水氣溫氣此三種治方若<span class='note-inline'>(【考】群本作如)</span>斯。尚又加鬼病也、<span class='note-inline'>(【考】漫漫以下全文壽本作漫漫治則漸平復。是又服桑粥桑湯。若欲沐浴時煎桑湯行水一桶二桶。三五日一度浴之。浴時不垂汗是治方也。若湯氣上則必不食故也。)</span></p>
</div>
<div class='div-other'><a id='mulu19' />
<p class='h3'>三　不食病<span class='note-inline'>(【考】三下壽本有者字)</span></p><p>此病復<span class='note-inline'>(【考】復壽本無)</span>起於冷氣<span class='note-inline'>(【考】冷氣壽本作濕氣)</span>好浴<span class='note-inline'>(【考】好浴上壽本有好火二字)</span>流汗向火<span class='note-inline'>(【考】流以下四字壽本無)</span>為厄。夏冬同以涼身為妙術。又服桑粥<span class='note-inline'>(【考】粥下壽本有桑字)</span>湯。漸答<span class='note-inline'>(【考】答群本無)</span>漸平愈。若欲忩<span class='note-inline'>(【考】忩群本作忩)</span>差炙治湯治彌弱<span class='note-inline'>(【考】弱壽本作增)</span>無平復矣。</p>
<p><span class='corr'>已</span>上三種病、皆發<span class='note-inline'>(【考】發壽本作起)</span>於冷氣故、同桑治<span class='note-inline'>(【考】故以下四字壽本無)</span>是<span class='note-inline'>(【考】是壽本作又)</span>末代多<span class='note-inline'>(【考】多壽本無)</span>鬼魅所著故<span class='note-inline'>(【考】故壽本作也)</span>以桑<span class='note-inline'>(【考】桑下壽本有木字)</span>治之。桑下鬼類不來。又仙藥上首也<span class='note-inline'>(【考】桑下至也十二字壽本作必有効三字。)</span>勿疑矣。<span class='note-inline'>(【考】矣壽本作々々二字)</span></p>
</div>
<div class='div-other'><a id='mulu20' />
<p class='h3'>四　瘡病<span class='note-inline'>(【考】四下壽本有者字)</span></p><p>近年以來<span class='note-inline'>(【考】近以下四字壽本無)</span>此病發於水氣等雜熱也<span class='note-inline'>(【考】等以下四字壽本作冷氣而三字)</span>非丁<span class='note-inline'>(【考】群本作疔)</span>非癰。然<span class='note-inline'>(【考】非丁以下五字壽本作非癰丁等之惡瘡七字)</span>人不識<span class='note-inline'>(【考】識壽本作知)</span>而多悞矣。但自冷氣水氣發故<span class='note-inline'>(【考】但以下八字壽本作但起於冷氣故六字)</span>大少<span class='note-inline'>(【考】少壽本群本作小)</span>瘡皆不負火。依此<span class='note-inline'>(【考】依此二字壽本作因不負火四字)</span>人皆疑為惡瘡尤愚也</p>
<p>炙則得火毒即腫增火、毒無能治者、大黃寒水寒石寒為厄依炙彌腫、依寒彌增、可怪可斟酌。若瘡出則不問強軟。不知善惡。牛膝根擣絞以汁傅瘡乾復傅則傍不腫。熟破無事。濃汁出付楸葉。惡毒之汁、皆出、世人用車前草尤非也、永忌之。服藥粥藥湯五香煎。若強須炙。依方可炙之。謂初見瘡時、蒜橫截、厚如錢厚、付瘡上。艾堅押、如少<span class='note-inline'>(【考】少群本作小)</span>豆大、炙蒜上蒜焦可替、不破皮肉為祕方及一百狀<span class='note-inline'>(【考】群本作壯)</span>即萎火氣不答必有驗、炙後傅牛膝汁并可付楸葉。尚不可付車前草。付則傍腫依不出惡汁故。日本多用車前草不識藥性故也。可忌可忌<span class='note-inline'>(【考】第二可忌群本作云云)</span>又有芭蕉根神効矣<span class='note-inline'>(皆瘡妙藥〔【考】藥下群本有也字〕)</span></p>
<p style="margin-left:1em"><span class='note-inline'>(【考】炙則以下全文凡十二行壽本有少差如左。近年以來。瘡大小俱炙則腫增。腫增則無治也。火毒無能治者故也。水寒石寒為厄矣。決定應死之業何依炙可活。不定業雖不炙何死哉。不炙活者多。炙活者少。尤可斟酌。若瘡出則不問強軟。不知善惡。牛膝根擣絞以汁付瘡。乾又付則不腫傍。只瘡許腫熟破無事矣。是服桑粥桑湯。兼服五香煎矣。)</span></p>
</div>
<div class='div-other'><a id='mulu21' />
<p class='h3'>五　脚氣病<span class='note-inline'>(【考】五下壽本有者字)</span></p><p>此病發於夕之食飽滿。<span class='note-inline'>(【考】滿下壽本有若字)</span>入夜而飽<span class='note-inline'>(【考】而飽壽本作食一字)</span>飯酒<span class='note-inline'>(【考】飯酒群本作酒食)</span>為厄午後不飽食為治方。<span class='note-inline'>(【考】午後以下八字壽本無)</span>是亦<span class='note-inline'>(【考】亦壽本群本作又)</span>服桑粥桑湯<span class='note-inline'>(【考】湯下壽本有又服二字)</span>高良薑<span class='note-inline'>(【考】薑下壽本有并字)</span>茶。奇特養生妙治也。<span class='note-inline'>(【考】奇以下七字壽本作為妙治矣四字)</span>新度醫書云。患脚氣人。晨飽食。午後勿飽食等云云。長齋人無脚氣是此謂也近比<span class='note-inline'>(【考】比群本作頃)</span>人萬病稱脚氣尤愚也、可笑哉。呼病名而不識病治為奇為奇、<span class='note-inline'>(【考】近比以下全文凡二行壽本無。第二為奇群本作云云)</span></p>
<p><span class='corr'>已</span>上五種病皆末世鬼魅之所致也然<span class='note-inline'>(【考】群本無然字)</span>皆以桑<span class='note-inline'>(【考】桑下壽本有木字)</span>治事<span class='note-inline'>(【考】事壽本作之)</span>者頗有于受口傳唐醫矣、<span class='note-inline'>(【考】頗以下九字壽本無。)</span>亦<span class='note-inline'>(【考】亦群本作又)</span>桑樹是諸佛菩提樹。擕此木天魔猶以不競。況諸餘鬼魅附近乎。今得唐醫口傳治諸病、無不得効驗矣。近年以來人皆為冷氣侵故、桑是妙治方也、人不知此旨。多致夭<span class='note-inline'>(【考】致夭群本作□大)</span>害。瘡稱惡瘡。諸病號脚病。<span class='note-inline'>(【考】病壽本作氣)</span>而不知所治。最不便。近年以來五體身分病<span class='note-inline'>(【考】病字傍恐誤)</span>皆冷氣也、其上他疾相加。得其意治之、皆有驗。今脚病<span class='note-inline'>(【考】病群本作痛)</span>非脚氣是又冷氣也、桑牛膝高良薑等。其良藥也。桑方註在左。</p>
</div></div>
<div class='div-other'><a id='mulu22' /><p style="margin-left:1em"><span class='note-inline'>(【考】亦桑以下全文凡七行壽本頗異如左。桑樹是過去諸佛成道之靈木也。以此樹為乳木護摩時鬼魅悉退散馳走。又患災法相應木也。桑樹下鬼魅不來。是故此樹為萬病之藥也。若人携。此木為念珠為杖為枕天魔尚以不得便。況諸餘下劣鬼魅附近乎。是以榮西以此木治諸病無不得効驗矣。有情人察之。近年以來病皆為冷氣侵故。桑是第一之治方也。人不知此旨多致夭害。瘡稱惡瘡。諸病稱脚病。竝是惡。附高大之名不知所治。尤不便事。惡瘡無藥脚病無治。故云惡也勿就矣。脚病無治者近年痛脚則冷氣故也。不用冷氣故脚病不可平癒。惡瘡無藥者近年以來無惡瘡。只是冷氣雜熱故。今名惡瘡則無治方也。因名得力增氣勢故也。以桑木治之自得其驗矣。桑方在左注之。)</span></p>

<div class='div-other'><a id='mulu23' />
<p class='h3'>一　桑粥法</p><p>宋朝醫曰桑枝如指。三寸截、三四細破黑豆一把俱投水三升<span class='note-inline'>(灼料〔【考】灼群本作炊〕)</span>煮之、豆熟桑被剪、<span class='note-inline'>(【考】群本剪作煎)</span>即却桑加米依水多少計米多少作薄粥也、冬夜鷄鳴期夏夜夜半初煮。夜明即<span class='note-inline'>(【考】群本無即字)</span>煮舉。空心服之。不添鹽每朝勿懈久煮為藥也朝食之則其日不引水不醉酒身心靜也信必有驗。桑當年生枝尤好根莖大不中用桑粥摠眾病藥別飲水中風不食之良藥<span class='note-inline'>(【考】藥下群本有也字)</span></p>
<p style="margin-left:1em"><span class='note-inline'>(【考】宋朝以下全文凡六行壽本如左　黑豆一把。桑枝口一寸長三寸。〔【考】若納指許可計〕細破與豆俱入水三升〔【考】炊料〕煮之。豆桑破煎即取木加米一把。隨水多少煮浮粥也。冬夜鷄鳴之期夏夜半以前初煮。夜明即煮畢空心服之不副鹽。少分服後含御菜也。每朝無懈。久煮為藥頓煮非藥。若無効可知不熟煮也。朝食之其日不引水不醉酒。身心靜也。信心有驗矣。竪粥無効。但不似餘物也。〔【考】桑當年生枝粥煎共彌妙之無者亦不之〕)</span></p>
</div>
<div class='div-other'><a id='mulu24' />
<p class='h3'>一　桑煎法<span class='note-inline'>(【考】桑煎法群本在服桑木法後)</span></p><p>桑枝二分許<span class='note-inline'>(【考】群本作計)</span>截燥之。木角燋許燥可割置。三升五升盛袋久持彌好乎、臨時水一升許木半合許、入之煎之服之。或<span class='note-inline'>(【考】或原本作惑。今據群本)</span>不燥煎服無失、生木復<span class='note-inline'>(【考】復群本作又)</span>宜。新度醫書云。桑水氣。脚氣。<span class='note-inline'>(【考】脚氣群本無)</span>肺氣。風氣。癰腫。遍體風庠。乾燥。四肢拘攣。<span class='note-inline'>(【考】拘攣原本似物攣今依群本改)</span>上氣。眩暈。咳嗽。口乾等疾皆治之。常服消食利少<span class='note-inline'>(【考】群本少作小)</span>便輕身聰明耳目。<span class='note-inline'>(云云)</span>仙經云。一切仙藥不得桑煎不服<span class='note-inline'>(云云)</span>。就中飲水不食中風。最祕要也。</p>
<p style="margin-left:1em"><span class='note-inline'>(【考】此章壽本如左　截桑枝如雙六截破燥之。木角燋許燥之割置。三升五升可盛袋歟。久持彌好乎。臨時水一升許入木半合許煎之服之。或不燥而煎服無失。生木又不苦矣。水氣脚氣癰腫風氣皆治矣。)</span></p>
</div>
<div class='div-other'><a id='mulu25' />
<p class='h3'>一　服桑木法<span class='note-inline'>(【考】服桑木法群本在桑煎法前)</span></p><p>鋸截<span class='note-inline'>(【考】鋸截壽本作以鋸截之四字)</span>屑細以五指撮<span class='note-inline'>(【考】撮壽本作取)</span>之。投美酒飲之。女人血氣<span class='note-inline'>(【考】氣下壽本有又字)</span>能治之身中腹中萬病無不差。是仙術也<span class='note-inline'>(【考】是以下四字壽本作仙術在之)</span>不可不信矣。恆服得長壽無病也<span class='note-inline'>(【考】恆以下八字壽本無)</span></p>
</div>
<div class='div-other'><a id='mulu26' />
<p class='h3'>一　含桑木法</p><p>如齒木削之、常含之口舌齒并無疾口常香。諸天神愛樂音聲。魔不敢附近。末代醫術何事如之哉、以土下三尺入根彌好。土上頗有毒。若口喎目喎皆治矣。世人皆所知也。土際有毒故、皆用枝也。</p>
<p style="margin-left:1em"><span class='note-inline'>(【考】此章壽本少差如左。如齒木削之。常口含之。口無病齒無失。口常香。魔不附近。末代醫術何事如之哉。以根作彌好。土下三尺入者妙也。土上自有毒。土下個無毒矣。口咼目咼皆治直也。人皆所知也。)</span></p>
</div>
<div class='div-other'><a id='mulu27' />
<p class='h3'>一　桑木枕法</p><p>如箱造<span class='note-inline'>(【考】造下壽本有之字)</span>可用枕。枕之則無頭風。不見惡夢。鬼魅不附近。目明乎、功能亦<span class='note-inline'>(【考】亦壽本無)</span>多矣、<span class='note-inline'>(【考】矣壽本作不能註過之)</span></p>
</div>
<div class='div-other'><a id='mulu28' />
<p class='h3'>一　服桑葉法</p><p>四月初採影干、秋九月十月<span class='note-inline'>(【考】十月壽本無)</span>三分之二落、一分殘枝採又影干、<span class='note-inline'>(【考】干下群本有和合二字)</span>末一如茶法服之、腹中無疾。身心輕利。夏葉冬葉等分以秤計之。是皆仙術而已、</p>
<p style="margin-left:1em"><span class='note-inline'>(【考】此章又影干以下壽本同一葉可惜)</span></p>
</div>
<div class='div-other'><a id='mulu29' />
<p class='h3'>一　服桑椹法</p><p>熟時收之日乾為末。以蜜丸桐子大。空心酒服四十丸每日服、<span class='note-inline'>(【考】群本服下有之字)</span>久服身輕無病、是皆本文耳。<span class='note-inline'>(日本桑頗力微)</span></p>
</div>
<div class='div-other'><a id='mulu30' />
<p class='h3'>一　服高良薑法</p><p>此藥出於大宋國高良郡。唐土契丹。<span class='note-inline'>(【考】契丹原本作熱舟據群本改)</span>高麗同貴重之。末世妙藥只是許<span class='note-inline'>(【考】群本許作計)</span>也。治近比<span class='note-inline'>(【考】群本比作頃)</span>萬病必有効。即細末、一錢投酒服之。斷<span class='note-inline'>(【考】原作折據群本改)</span>酒人以湯水粥米飲服之、又煎服之皆好乎。多小<span class='note-inline'>(【考】群本小作少)</span>早晚答以為期、更無毒。每日服齒動痛腰痛。肩痛。腹中萬病皆治之。脚膝疼痛。一切骨痛一一治之。捨百藥而唯茶與高良薑服無病<span class='note-inline'>(云々)</span>近年冷氣侵故也、治試無違耳</p>
</div>
<div class='div-other'><a id='mulu31' />
<p class='h3'>一　喫茶法</p><p>極熱湯<span class='note-inline'>(【考】群本湯下有以字)</span>服之、方寸匙二三匙多少隨意。但湯少好。其又隨意<span class='note-inline'>(云々)</span>殊以濃為美。飯酒之<span class='note-inline'>(【考】殊以下八字群本無)</span>次。必喫茶消食也。引飲之時。唯可喫茶飲桑湯。勿飲他湯。桑湯茶湯不飲則生種種病。茶功能上記畢、此茶諸天嗜愛故供天等矣、勸孝文云。孝子唯供親<span class='note-inline'>(云云)</span>是為令父母無病長壽也。<span class='note-inline'>(【考】也以上十八行壽本爾。)</span>宋人歌云。疫神捨駕禮茶木。<span class='note-inline'>(云云)</span>本草拾遺。云。止渴除病<span class='note-inline'>(【考】詳本病作疫)</span><span class='note-inline'>(云云)</span>貴哉。茶乎、上通諸天境界下資人倫矣。諸藥各為一種病之藥。茶能為萬病藥而<span class='corr'>已</span>。<span class='note-inline'>(云云)</span></p>
<p style="margin-left:1em"><span class='note-inline'>(【考】宋人歌以下全文壽本有少差如左。宋人歌云。疫神捨駕禮茶水。是故本草拾遺云〔【注】文之名也〕止渴除疫云云。貴哉茶乎。上通神靈諸天境界。下資飲食侵害之人倫矣。諸藥唯主一種病。各施用力耳。茶為萬病之藥而已。)</span></p>
</div>
<div class='div-other'><a id='mulu32' />
<p class='h3'>一　服五香煎法</p>
<ul class="no-marker">
<li>一者　青木香<span class="note-inline">(一兩)</span>　<span class="note-inline">(【考】壽本云其性苦辛)</span></li>

<li>二者　沈香<span class="note-inline">(一分)</span>　<span class="note-inline">(【考】壽本云其性苦辛)</span></li>

<li>三者　丁香<span class="note-inline">(二分)</span>　<span class="note-inline">(【考】丁下群壽兩本有子字。又壽本云其性苦辛)</span></li>

<li>四者　薰陸香<span class="note-inline">(一分)</span>　<span class="note-inline">(【考】壽本云其性苦辛)</span></li>

<li>五者　麝香<span class="note-inline">(少少)</span>　<span class="note-inline">(【考】少少群本作少一字。少少下壽本有大熱故不多加也七字。次云其性苦辛)</span></li>
</ul><p>右五種各別末後和合。每服一錢沸湯和服。五香和合之志。為令治心藏也、萬病起於心故也、五種皆其性苦辛、是故心藏妙藥也、榮西昔在唐時、從天台山。到明州時六月十日也。天極熱人皆氣絕。于時店主丁子一升水一升半許久煎二合許與榮西令服之而言、法師遠涉路來、汗多流。恐發病歟、仍令服<span class='note-inline'>(【考】服下群本有之字)</span>也。<span class='note-inline'>(云云)</span>其後身涼清潔。心地彌快矣。以知大熱之時涼、大寒之時能溫也、此五種隨一有此德。不可不知矣、</p>
<p style="margin-left:1em"><span class='note-inline'>(【考】右五種以下全文壽本有參差如左。右五種同時和合。末每服一錢沸湯點服。或煎服其用弱〔【注】不末只煎〕五香和合之志為令服青木香也。或只青木香服之意治心藏也。榮西昔在唐時。從天台山到明州時六月十日也。天極熱人皆氣絕乎。于時店主取銚子盛十子〔【考】十子恐丁子〕八分。即添水滿銚子良久煎之。不知何要乎。煎了茶盞之大滴入。持來與榮西令服。偁。法師天熱之時遠涉路來。汗多流。恐有不快。仍與令服也云云。令炊一升水一升一半歟。煎只二合許也。其後身涼心地清潔也。以知大熱之時能涼。大寒之時能溫也。此五種隨一有此德。不可不知矣。冬月到亦同前。云云。五香煎德與茶同。仍可服也。五香不整足者隨一可服歟。)</span></p>
<p><span class='corr'>已</span>上<span class='note-inline'>(【考】<span class='corr'>已</span>字群本無)</span>末世養生法聊得感應記錄畢、是皆非自由之情以此方治近比諸病無相違乎、諸方中桑治方勝。是因為仙藥也、本草云。煎桑枝服療水氣等。<span class='note-inline'>(云云前出之)</span>取要言之、服茶服桑之後、諸藥服用、必有効驗。仙經文先出舉、此等記錄皆有稟承于大國乎、若不審之輩、到大國詢問無隱歟。今為利生謹錄上。後時不改矣、</p>
<p style="margin-left:1em"><span class='note-inline'>(【考】<span class='corr'>已</span>上以下全文壽本參差如左　<span class='corr'>已</span>上末世養生記。蒙佛加被一一記錄畢。是唯依大國口傳。非自由之情。以此方治諸病。見之無相違乎。抑桑木是仙藥也。仙人有二種仙人。一苦行仙。二服藥仙也。苦行仙者斷食味。服一米一粟等久活命。服藥仙者。服種々藥以久保命。其中服桑木仙能久保也。上件桑治方勝諸方。是依為仙藥也。本草云。煎桑枝服療水氣肺氣脚氣癰腫兼風氣。常服療遍體風痒乾燥又治。眠暈歟又消食利小便身輕耳目聽明。令人光澤。又療口乾矣。仙經云。一切仙藥不得桑煎則不服云云。先服桑煎後服諸仙藥。以知桑是又仙藥之上首乎。茶與桑竝服。貴重無高下。二俱仙藥之上首。養生之妙術而<span class='corr'>已</span>。此等記錄皆有所又稟承在大國乎。不春之到大國詢之。無隱歟。今依仰之旨錄上。後時不改章矣。)</span></p>
</div></div></div>
<p class='juan'>喫茶養生記卷下<span class='note-inline'>(【考】群本下字下有終字)</span></p>
<div class='div-w'><p style="margin-left:1em">此記錄後聞云。<span class='note-inline'>(【考】云群本作之)</span>喫茶人瘦生病<span class='note-inline'>(云云)</span>此人不知己所迷。豈知藥性自然用哉、復於何國何人喫茶生病哉、若無其證者、其發詞空口引風徒毀茶<span class='corr'>已</span><span class='note-inline'>(【考】<span class='corr'>已</span>群本作也)</span>無半錢利。又云高良薑熱物也。<span class='note-inline'>(云云)</span>是誰人咬而生熱哉、不知藥性。不識病相。莫說長短矣、<span class='note-inline'>(【考】此後聞記壽本無)</span></p>
<p style="margin-left:1em">【原本奧書】</p>
<p style="margin-left:1em">寫本云</p>
<p style="margin-left:2em">寬喜元年<span class='note-inline'>(己丑)</span>六月十七日午時從南無佛戲笑時歌詠時鬬諍時人作祭時<span class='note-inline'>(<span class='corr'>已</span>上四時也)</span></p>
<p style="margin-left:1em">永仁五年六月十九日於磯長僧坊中房二階書寫畢</p>
<p style="margin-left:18em">宗明</p>
<p style="margin-left:2em">為利益眾生也此書御覽人人必必唱念佛十遍廻向法界眾生自他同成無上道矣</p>
<p style="margin-left:1em">【壽本奧書】</p>
<p style="margin-left:2em">承元五年<span class='note-inline'>(辛未)</span>正月三日無言行法之次酉染筆謹書之</p>
<p style="margin-left:10em">權律師法橋上人位榮【西】</p>
<p style="margin-left:1em">【群本奧書】</p>
<p style="margin-left:2em">右喫茶養生記以白蓮社空阿藏本書寫遂一校畢</p>
<p style="margin-left:1em">喫茶養生記</p>
<p style="margin-left:2em">壽本　鎌倉扇谷壽福寺藏　南北朝頃寫</p>
<p style="margin-left:5em">承元五年正月三日榮西初稿本</p>
<p style="margin-left:6em"><span class='note-inline'>(（校訂史料綱篡掛影寫本用）)</span></p>
<p style="margin-left:2em">群本　群書類從第三百六十八</p>
<p style="margin-left:5em">建保二年正月日榮西再治本</p>
<p style="margin-left:2em">原本　東京帝國大學文科大學藏</p>
<p style="margin-left:5em">永仁五年六月十九日寫本　<span class='note-inline'>(（再治本）)</span></p>

<ul class="no-marker">
<li><p style="margin-left:2em;text-indent:-2em">一　本文永仁本基他本校訂</p>
</li>

<li><p style="margin-left:2em;text-indent:-2em">二　句讀送假名一永仁本但句讀新加所</p>
<p style="margin-left:2em">永仁本存</p>
<p style="margin-left:2em">新加</p>
</li>
</ul><p>本書校訂關殊橋本進吉君助力得謹謝</p>
<p style="margin-left:15em">高楠順次郎識</p>
</div>
</div><!-- end of div[@id='body'] -->
</body></html>