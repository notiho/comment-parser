<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>金陵梵剎志</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<a id='mulu2087' />
<p class='juan'>金陵梵剎志卷二十九</p>
<div class='div-other'><a id='mulu2088' />
<p class='h1'><span class='note-inline'>(中剎)</span>燕子磯弘濟寺<span class='note-inline'>(勑賜)</span></p><p style="margin-left:1em">在郭城觀音門外燕子磯北城地南去所綂天界寺四十里神策門十里洪武初即山建觀音閣正綂初就閣建寺　賜名弘濟殿閣皆緣崖搆成危石半空嵌絕壁上以鐵繩穿石繫棟俯臨大江咫尺望磯頭下瞰江水如燕怒飛波濤噴激磯上有漢武安王祠及大觀亭俯江亭皆鑿磴引繂而上與寺參差闘爽江中望之丹巖翠壁朱欄碧樹歷歷如畵所領小剎曰清真寺觀音寺梵惠寺</p>

<div class='div-other'><a id='mulu2089' />
<p class='h2'>【殿堂】</p>
<div class='div-other'><a id='mulu2090' /><p style="margin-left:2em">金剛殿<span class='note-inline'>([參-(彰-章)+三]楹)</span></p>
</div>
<div class='div-other'><a id='mulu2091' /><p style="margin-left:2em">左鐘樓<span class='note-inline'>(壹座)</span></p>
</div>
<div class='div-other'><a id='mulu2092' /><p style="margin-left:2em">右鼓樓<span class='note-inline'>(壹座)</span></p>
</div>
<div class='div-other'><a id='mulu2093' /><p style="margin-left:2em">天王殿<span class='note-inline'>([參-(彰-章)+三]楹)</span></p>
</div>
<div class='div-other'><a id='mulu2094' /><p style="margin-left:2em">祖師殿<span class='note-inline'>(壹大楹)</span></p>
</div>
<div class='div-other'><a id='mulu2095' /><p style="margin-left:2em">正佛殿<span class='note-inline'>([參-(彰-章)+三]楹)</span></p>
</div>
<div class='div-other'><a id='mulu2096' /><p style="margin-left:2em">無量殿<span class='note-inline'>(壹大楹)</span></p>
</div>
<div class='div-other'><a id='mulu2097' /><p style="margin-left:2em">左觀音閣<span class='note-inline'>([參-(彰-章)+三]楹)</span></p>
</div>
<div class='div-other'><a id='mulu2098' /><p style="margin-left:2em">左八難殿<span class='note-inline'>([參-(彰-章)+三]楹)</span></p>
</div>
<div class='div-other'><a id='mulu2099' /><p style="margin-left:2em">右藏經殿<span class='note-inline'>([參-(彰-章)+三]楹)</span></p>
</div>
<div class='div-other'><a id='mulu2100' /><p style="margin-left:2em">右伽藍殿<span class='note-inline'>([參-(彰-章)+三]楹)</span></p>
</div>
<div class='div-other'><a id='mulu2101' /><p style="margin-left:2em">僧院<span class='note-inline'>(玖房)</span></p>
</div>
<div class='div-other'><a id='mulu2102' /><p style="margin-left:2em">基址伍畝<span class='note-inline'>(東至燕子磯　南至城牆　西至觀音岩　北至大街)</span></p>
</div>
<div class='div-other'><a id='mulu2103' />
<p class='h3'>【禪堂】</p>
<div class='div-other'><a id='mulu2104' /><p style="margin-left:2em">壹所<span class='note-inline'>(貳拾貳楹)</span></p>
</div></div>
<div class='div-other'><a id='mulu2105' />
<p class='h3'>【附】</p>
<div class='div-other'><a id='mulu2106' /><p style="margin-left:2em">漢武安王祠壹所<span class='note-inline'>(原係本寺伽藍殿今為道士所居有記另入名祠志內)</span></p>
</div>
<div class='div-other'><a id='mulu2107' /><p style="margin-left:2em">大觀亭<span class='note-inline'>(壹座)</span></p>
</div>
<div class='div-other'><a id='mulu2108' /><p style="margin-left:2em">俯江亭<span class='note-inline'>(壹座　有記入名祠志內)</span></p>
</div></div></div>
<div class='div-other'><a id='mulu2109' />
<p class='h2'>【公產】</p>
<div class='div-other'><a id='mulu2110' /><p style="margin-left:2em">田地山<span class='note-inline'>(共玖拾畝壹分玖厘)</span></p>
</div></div>
<div class='div-other'><a id='mulu2111' />
<p class='h2'>【山水】</p>
<div class='div-other'><a id='mulu2112' /><p style="margin-left:2em">觀音巖<span class='note-inline'>(架閣其上據山絕壁下臨大江勢極危峻憑檻凌空跳遠葢極佳處)</span></p>
</div>
<div class='div-other'><a id='mulu2113' /><p style="margin-left:2em">燕子磯<span class='note-inline'>(山右有石臨瞰江水形如飛燕故名)</span></p>
</div>
<div class='div-other'><a id='mulu2114' /><p style="margin-left:2em">大江<span class='note-inline'>(寺在江岸)</span></p>
</div>
<div class='div-other'><a id='mulu2115' /><p style="margin-left:2em">石闕<span class='note-inline'>(雙石屹立從闕中入寺)</span></p>
</div></div>
<div class='div-other'><a id='mulu2116' />
<p class='h2'><span class='note-inline'>(【文】)</span></p>
<div class='div-other'><a id='mulu2117' />
<p class='h3'>弘濟寺碑記略</p><p class="byline">明禮部侍郎呂柟</p><p>弘濟寺在金陵寒橋之觀音岩北去都城一舍許岩洞幽深山水縈廻囂塵遠隔彷彿乎南海之普陀岩凡官民趨於國事商旅務於經營舟楫徃來或遇風濤險阻以誠禱之者皆獲平順應如影響洪武初年有僧號久遠道行圓融立閣於兹遂名觀音岩後為歸併寺宇本僧於右順門奏奉　太祖高皇帝聖旨觀音岩與那老和尚住欽此由是沙彌雲集香火滋盛時宣德乙卯金像剝落殿宇傾頹乃勸於眾樂善好施者聞風而來擇正綂元年閏六月十八日肇始建　佛殿大悲閣天王殿金剛山門僧舍廊廡丹彩相暎若牆垣堦砌之堅完廩庫庖湢之工緻規模勝舊鼎建一新不逾年而訖具以上　聞聖恩　勑賜額曰弘濟時正綂丁巳四月之十一日</p>
</div>
<div class='div-other'><a id='mulu2118' />
<p class='h3'>遊弘濟寺記畧</p><p class="byline">明禮部侍郎呂柟</p><p><span class='corr'>己</span>丑二月虛齋王子崇邀弘齋陸伯載及予同遊燕子磯是日予獨先徃北出觀音門傍山西行登弘濟寺磴數十層寺西則觀音巖也怪石礌垂蒼黛參差上接雲霄而大江自龍江關西南來直過其下俯案墻睇之可駭僧曰此其下基皆石甃乃從僧上觀音閣閣亦傍巖下就江漘築基上交竪九柱皆丹柱上棚棧構閣閣三面皆欄杆憑之瞰江若在樓船頂立也是時晴見萬里日映碧流江豚吹浪上下西望定山如蛾眉東指瓜步如丘垤他山皆閃閃冥冥如落雁蹲鴻不可辨矣昔予在解州嘗遊龍門眺砥柱登流丹亭汲河烹茶以弔禹墳至此乃勃然興懷將天下奇觀尚有過斯二者乎閣東崖有白巖喬公篆書刻石上而虛齋弘齋皆至乃復同升閣上流覽歎賞虛齋乃招二篙師泛舟往至觀音港登壽亭侯廟先至水雲亭遂上謁壽亭侯左有大觀亭至此看江日隱斷雲煙霧霏微蒼茫無際矣遂攀松捫蘿以上燕子磯磯皆巉石疊起水圍三面其石罅猶見江轉磯底可以高覽八極也</p>
</div></div>
<div class='div-other'><a id='mulu2119' />
<p class='h2'><span class='note-inline'>(【詩】)</span></p>
<div class='div-other'><a id='mulu2120' />
<p class='h3'>登觀音山</p><p class="byline">明宗臣</p><p style="margin-left:0em;text-indent:0em;" class="lg-abnormal"><div class='lg-row'>一上孤峯破大荒吳山楚水更蒼茫雲間棟宇垂天渚江上黿鼉吹石梁絕壁畫開風雨色斷虹秋挂薜蘿長吾將從此尋瑤草黃鵠天風好共翔</div>
</p></div>
<div class='div-other'><a id='mulu2121' />
<p class='h3'>登觀音閣</p><p class="byline">明柴奇</p><p style="margin-left:0em;text-indent:0em;" class="lg-abnormal"><div class='lg-row'>海湧蕋珠宮飛凌萬木中潮生朝閣逈雲出夜堂空雁落平沙白鼉鳴孤嶼風凭闌幾怯步吳楚一帆通</div>
</p></div>
<div class='div-other'><a id='mulu2122' />
<p class='h3'>登觀音閣</p><p class="byline">明陳鳳</p><p style="margin-left:0em;text-indent:0em;" class="lg-abnormal"><div class='lg-row'>縹[緲-目+耳]飛樓前江水滙諸天魚龍掀舞浪花碎黿鼉隱見波光偏高歌對酒當此閣破浪乘風何處船且須吸盡江中水還向石頭來問禪</div>
</p></div>
<div class='div-other'><a id='mulu2123' />
<p class='h3'>遊觀音閣三首</p><p class="byline">明張時徹</p><p style="margin-left:0em;text-indent:0em;" class="lg-abnormal"><div class='lg-row'>春江一雨過樹樹水禽喧草色沒羅幰沙光轉石門戍樓雙角渺客路片帆昏水靜月來早松醪正滿尊<span class='note-inline'>(一)</span></div>
</p><p style="margin-left:0em;text-indent:0em;" class="lg-abnormal"><div class='lg-row'>同是宦遊客來登江上樓牕中雲不滅舄下水長流日薄海西樹鳥隨沙際舟長唫未能去宴息草堂幽<span class='note-inline'>(二)</span></div>
</p><p style="margin-left:0em;text-indent:0em;" class="lg-abnormal"><div class='lg-row'>曲水寒橋路斜陽燕子磯星河浮海嶠魚鳥詫春衣金碧雲俱落魚舠月<span class='corr'>已</span>輝為官得水宿顛倒話松扉<span class='note-inline'>(三)</span></div>
</p></div>
<div class='div-other'><a id='mulu2124' />
<p class='h3'>遊燕子磯</p><p class="byline">明張鏊</p><p style="margin-left:0em;text-indent:0em;" class="lg-abnormal"><div class='lg-row'>燕磯千尺裊洪波霜磴連雲晚歲過一色遠空飛鴈鶩九江浮沫聚黿鼉亭依峭石苔文古幔捲中流樹影多岸蹟潮平閒對酒寒煙深處起漁歌</div>
</p></div>
<div class='div-other'><a id='mulu2125' />
<p class='h3'>燕子磯</p><p class="byline">明陳芹</p><p style="margin-left:0em;text-indent:0em;" class="lg-abnormal"><div class='lg-row'>燕子磯頭江影低俯觀千障隔林迷空江雲合水龍出高樹月明山鳥啼竹露瑤觴秋瑟瑟天風玉管夜凄凄當年攜手人何在滿壁蒼苔沒舊題</div>
</p></div>
<div class='div-other'><a id='mulu2126' />
<p class='h3'>九日泛舟燕子磯</p><p class="byline">明楊文卿</p><p style="margin-left:0em;text-indent:0em;" class="lg-abnormal"><div class='lg-row'>曉露簪初聚江風帽欲斜寒磯無燕子秋岸有蘆花煙起籠丹竈石沉浸彩霞未由解塵鞅爛醉臥漁家<span class='note-inline'>(一)</span></div>
</p><p style="margin-left:0em;text-indent:0em;" class="lg-abnormal"><div class='lg-row'>飛閣流雲氣懸崖潄浪花乍翻滄海日遙逼赤城霞衲子煙為幙漁郎石作家茫茫浮世界咲指片帆斜<span class='note-inline'>(二)</span></div>
</p></div>
<div class='div-other'><a id='mulu2127' />
<p class='h3'>燕子磯</p><p class="byline">明顧璘</p><p style="margin-left:0em;text-indent:0em;" class="lg-abnormal"><div class='lg-row'>名山意自勝臨水趣轉幽况茲燕磯秀復枕澄江流孤根託何所上抱雲中樓空明瞰水府下見黿鼉遊衝濤蕩危石翻恐地軸浮元氣旋混茫長風吹不休西來疊浪色發自岷峨陬杳藹眾山影依微行客舟徙倚白日暮極目令人愁</div>
</p></div>
<div class='div-other'><a id='mulu2128' />
<p class='h3'>登燕子磯次浚川韻二首</p><p class="byline">明王維楨</p><p style="margin-left:0em;text-indent:0em;" class="lg-abnormal"><div class='lg-row'>蔡生期久榮主父嘆日暮始圖豈不偉終稅寂無趣伊余慚豹姿敢云附隱霧睠兹清江流前種蒼桑樹四節逝不居奄忽改芳杜因之慕幽人冀與訂良[目*吾]天外狎鷗羣雲中躡山路所嗟乏羽翰萬里安能去弱冠事遨遊廿年承雨露戀恩恩未酬檢齒齒非故驅逐將何如徒令鬒髮素旅客苦未央日夜相紏錯雖云廁纓冕何異坐窘約散步出郊圻倐登川上閣波長情既延景異跡仍泊目睇江雲卷意屬渚禽落秪令鄉思馳轉覺衣帶濶行止嗟誰尤悔吝亦自作王喬厭塵刼屈平嗜蘭薄徃哉無淹駟去矣有飛鶴窈窕二山秀靈怪五丁鑾且共同懷子相從覔所樂</div>
</p></div></div></div>
<div class='div-other'><a id='mulu2129' />
<p class='h1'><span class='note-inline'>(小剎)</span>觀音寺</p><p style="margin-left:1em">在郭城觀音門外北城寒橋地南去所領弘濟寺三里神策門十五里舊在鷹揚衛地因江流噴蕩嘉靖末移置於此因舊額</p>

<div class='div-other'><a id='mulu2130' />
<p class='h2'>【殿堂】</p>
<div class='div-other'><a id='mulu2131' /><p style="margin-left:2em">山門<span class='note-inline'>(壹楹)</span></p>
</div>
<div class='div-other'><a id='mulu2132' /><p style="margin-left:2em">天王殿<span class='note-inline'>([參-(彰-章)+三]楹)</span></p>
</div>
<div class='div-other'><a id='mulu2133' /><p style="margin-left:2em">佛殿<span class='note-inline'>([參-(彰-章)+三]楹)</span></p>
</div>
<div class='div-other'><a id='mulu2134' /><p style="margin-left:2em">僧院<span class='note-inline'>(壹房)</span></p>
</div>
<div class='div-other'><a id='mulu2135' /><p style="margin-left:2em">基址貳畝<span class='note-inline'>(東至鰣魚厰　南至馬房倉　西至顧家沖　北至大江)</span></p>
</div></div>
<div class='div-other'><a id='mulu2136' />
<p class='h2'><span class='note-inline'>(【文】)</span></p>
<div class='div-other'><a id='mulu2137' />
<p class='h3'>重修觀音寺碑略</p><p class="byline">明南尚寶卿許穀</p><p>金陵都城之北置觀音門以為內衛門之外弘濟寺漢壽亭矦祠在焉襟江枕山民居稠密語地勢之壯盛者莫踰於此環江立鰣魚厰以薦　上新厰前　勅建觀音寺俾護　國安民昭示久遠而寺之故地在鷹揚衛地方因江潮泛漲既蕩于水而故寺弗存久矣廼今建於鰣魚厰左隙十有八年住持靜潔苦心修行永懷<span class='corr'>圮</span>廢詛盟於神遐邇匍匐投緣䟽募是以施地損財有里人陳陟協力贊助爰計累儲之數衍溢十千於是彙般爾之徒效姬魚之智梗楠良而楹欐中焉甄擾習而甃塈工焉丹碧繪而綵餙炫焉金鍇精而鎔範成焉摶換巧而像俑儼焉庶品協豫師匠奏能力萃諸人而庸底就規孔曼且碩神用孔安而寺建落告成矣然寺以觀音名者緣世人奉持觀世音菩薩名號而念彼觀音力者祻福還著於本人是知福善祻淫佛德無量無邊而寺之來有自矣夫以一寺之興廢雖存乎時而成否則由于人靜潔發厥善念復修此寺誠無愧于佛家弟子而施捨諸人之善根豈淺削哉　萬曆八年庚辰孟夏</p>
</div></div></div>
<div class='div-other'><a id='mulu2138' />
<p class='h1'><span class='note-inline'>(小剎)</span>清真寺<span class='note-inline'>(古剎)</span></p><p style="margin-left:1em">在郭城觀音門外北城鍾山鄉南去所領弘濟寺五里神䇿門十五里有僧南洲塔成化間建寺按元金陵志云乾道志清真寺舊名清玄寺梁大通元年置復廢唐大中中復置慶元志舊有梁時佛像建炎兵焚陳軒集載梁立曦次韻周橦清真寺詩遺像梁朝佛即此</p>

<div class='div-other'><a id='mulu2139' />
<p class='h2'>【殿堂】</p>
<div class='div-other'><a id='mulu2140' /><p style="margin-left:2em">山門<span class='note-inline'>(壹楹)</span></p>
</div>
<div class='div-other'><a id='mulu2141' /><p style="margin-left:2em">觀音殿<span class='note-inline'>([參-(彰-章)+三]楹)</span></p>
</div>
<div class='div-other'><a id='mulu2142' /><p style="margin-left:2em">正佛殿<span class='note-inline'>([參-(彰-章)+三]楹)</span></p>
</div>
<div class='div-other'><a id='mulu2143' /><p style="margin-left:2em">寶公殿<span class='note-inline'>([參-(彰-章)+三]楹)</span></p>
</div>
<div class='div-other'><a id='mulu2144' /><p style="margin-left:2em">僧院<span class='note-inline'>(壹房)</span></p>
</div>
<div class='div-other'><a id='mulu2145' /><p style="margin-left:2em">基址拾畆<span class='note-inline'>(東至本寺田　西至本寺山　南至官洛　北至本寺山)</span></p>
</div></div>
<div class='div-other'><a id='mulu2146' />
<p class='h2'>【公產】</p>
<div class='div-other'><a id='mulu2147' /><p style="margin-left:2em">田地山<span class='note-inline'>(共[參-(彰-章)+三]拾貳畆貳分玖厘)</span></p>
</div></div></div>
<div class='div-other'><a id='mulu2148' />
<p class='h1'><span class='note-inline'>(小剎)</span>梵惠寺</p><p style="margin-left:1em">在郭城姚妨門外北城地西去所領弘濟寺十里南去太平門三十里按舊志原在鍾山白水洼洪武初卜塟中山王墓因移置此地碪礎尚在</p>

<div class='div-other'><a id='mulu2149' />
<p class='h2'>【殿堂】</p>
<div class='div-other'><a id='mulu2150' /><p style="margin-left:2em">山門<span class='note-inline'>([參-(彰-章)+三]楹)</span></p>
</div>
<div class='div-other'><a id='mulu2151' /><p style="margin-left:2em">佛殿<span class='note-inline'>([參-(彰-章)+三]楹)</span></p>
</div>
<div class='div-other'><a id='mulu2152' /><p style="margin-left:2em">觀音殿<span class='note-inline'>([參-(彰-章)+三]楹)</span></p>
</div>
<div class='div-other'><a id='mulu2153' /><p style="margin-left:2em">僧院<span class='note-inline'>(肆房)</span></p>
</div>
<div class='div-other'><a id='mulu2154' /><p style="margin-left:2em">基址[參-(彰-章)+三]畆<span class='note-inline'>(東至本寺墳　南至本寺田　西至本寺地　北至本寺山)</span></p>
</div></div>
<div class='div-other'><a id='mulu2155' />
<p class='h2'>【公產】</p>
<div class='div-other'><a id='mulu2156' /><p style="margin-left:2em">田山<span class='note-inline'>(共貳拾陸畆玖分[參-(彰-章)+三]厘)</span></p>
</div></div></div>
<p class='juan'>金陵梵剎志卷二十九<span class='note-inline'>(終)</span></p>
</div><!-- end of div[@id='body'] -->
</body></html>