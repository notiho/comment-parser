<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>金陵梵剎志</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<a id='mulu1419' />
<p class='juan'>金陵梵剎志卷十八</p>
<div class='div-other'><a id='mulu1420' />
<p class='h1'><span class='note-inline'>(次大剎)</span>盧龍山靜海寺　<span class='note-inline'>(勅賜)</span></p>
<div class='div-other'><a id='mulu1421' /><p style="margin-left:1em">在都城外南去儀鳳門半里所統天界寺二十里西城盧龍山之麓　文皇命使海外平服諸番風波無警因建寺　賜額靜海正德間重修寺左有巨石名真假山從地矗起下空洞[渣-一+小]水微豬曲徑盤折而上形類纍石為之潮音閣傑出殿表見千帆下上濤浪今禪院因避河患改建方丈之左所領小剎曰一真菴金川積善菴</p>
</div>
<div class='div-other'><a id='mulu1422' />
<p class='h2'>【殿堂】</p>
<div class='div-other'><a id='mulu1423' /><p style="margin-left:2em">金剛殿<span class='note-inline'>([參-(彰-章)+三]楹)</span></p>
</div>
<div class='div-other'><a id='mulu1424' /><p style="margin-left:2em">左鐘樓<span class='note-inline'>(壹座)</span></p>
</div>
<div class='div-other'><a id='mulu1425' /><p style="margin-left:2em">右井亭<span class='note-inline'>(壹座)</span></p>
</div>
<div class='div-other'><a id='mulu1426' /><p style="margin-left:2em">天王殿<span class='note-inline'>([參-(彰-章)+三]楹)</span></p>
</div>
<div class='div-other'><a id='mulu1427' /><p style="margin-left:2em">正佛殿<span class='note-inline'>([參-(彰-章)+三]楹)</span></p>
</div>
<div class='div-other'><a id='mulu1428' /><p style="margin-left:2em">左觀音殿<span class='note-inline'>([參-(彰-章)+三]楹)</span></p>
</div>
<div class='div-other'><a id='mulu1429' /><p style="margin-left:2em">左伽藍殿<span class='note-inline'>(貳楹)</span></p>
</div>
<div class='div-other'><a id='mulu1430' /><p style="margin-left:2em">右輪藏殿<span class='note-inline'>([參-(彰-章)+三]楹)</span></p>
</div>
<div class='div-other'><a id='mulu1431' /><p style="margin-left:2em">右彌勒殿<span class='note-inline'>([參-(彰-章)+三]楹)</span></p>
</div>
<div class='div-other'><a id='mulu1432' /><p style="margin-left:2em">右祖師殿<span class='note-inline'>(貳楹)</span></p>
</div>
<div class='div-other'><a id='mulu1433' /><p style="margin-left:2em">潮音閣<span class='note-inline'>(伍楹)</span></p>
</div>
<div class='div-other'><a id='mulu1434' /><p style="margin-left:2em">左華嚴樓<span class='note-inline'>([參-(彰-章)+三]楹)</span></p>
</div>
<div class='div-other'><a id='mulu1435' /><p style="margin-left:2em">廻廊<span class='note-inline'>(貳拾楹)</span></p>
</div>
<div class='div-other'><a id='mulu1436' /><p style="margin-left:2em">玩咸亭<span class='note-inline'>(壹座)</span></p>
</div>
<div class='div-other'><a id='mulu1437' /><p style="margin-left:2em">方丈壹所<span class='note-inline'>(拾陸楹)</span></p>
</div>
<div class='div-other'><a id='mulu1438' /><p style="margin-left:2em">公學<span class='note-inline'>([參-(彰-章)+三]楹)</span></p>
</div>
<div class='div-other'><a id='mulu1439' /><p style="margin-left:2em">僧院肆拾房<span class='note-inline'>(食糧牒僧柒拾名　食糧學僧[參-(彰-章)+三]拾名)</span></p>
</div>
<div class='div-other'><a id='mulu1440' /><p style="margin-left:2em">基址[參-(彰-章)+三]拾畆<span class='note-inline'>(東至天妃宮　西至城河南至官街　北至城河)</span></p>
</div>
<div class='div-other'><a id='mulu1441' />
<p class='h3'>【禪堂】</p>
<div class='div-other'><a id='mulu1442' /><p style="margin-left:2em">正門<span class='note-inline'>(壹座)</span></p>
</div>
<div class='div-other'><a id='mulu1443' /><p style="margin-left:2em">華嚴樓<span class='note-inline'>([參-(彰-章)+三]楹)</span></p>
</div>
<div class='div-other'><a id='mulu1444' /><p style="margin-left:2em">禪堂<span class='note-inline'>(左右貳堂共陸楹)</span></p>
</div>
<div class='div-other'><a id='mulu1445' /><p style="margin-left:2em">十方堂<span class='note-inline'>([參-(彰-章)+三]楹在正門外右首)</span></p>
</div>
<div class='div-other'><a id='mulu1446' /><p style="margin-left:2em">茶厨等房<span class='note-inline'>(楹)</span></p>
</div>
<div class='div-other'><a id='mulu1447' /><p style="margin-left:2em">舊禪堂壹所<span class='note-inline'>(在寺右)</span></p>
</div></div></div>
<div class='div-other'><a id='mulu1448' />
<p class='h2'>【公產】</p>
<div class='div-other'><a id='mulu1449' /><p style="margin-left:2em">盤槐田併寺前房<span class='note-inline'>(丈過實在田地塘共貳百[參-(彰-章)+三]畆貳厘　又房地肆拾間　走道壹條)</span></p>
</div>
<div class='div-other'><a id='mulu1450' />
<p class='h3'>【禪堂】</p>
<div class='div-other'><a id='mulu1451' /><p style="margin-left:2em">施捨田地<span class='note-inline'>(實在田地山塘共貳百[參-(彰-章)+三]拾伍畝貳厘)</span></p>
</div></div></div>
<div class='div-other'><a id='mulu1452' />
<p class='h2'>【山水】</p>
<div class='div-other'><a id='mulu1453' /><p style="margin-left:2em">盧龍山<span class='note-inline'>(高三十六丈周八里晉元帝初渡江見此山嶺綿延遠接石頭真江上關塞以比北地盧龍又俗名獅子山)</span></p>
</div>
<div class='div-other'><a id='mulu1454' /><p style="margin-left:2em">真假山<span class='note-inline'>(寺內方丈左有巨石從地矗起高四五丈周二十餘丈又俗名獅子頭)</span></p>
</div>
<div class='div-other'><a id='mulu1455' /><p style="margin-left:2em">三宿巖<span class='note-inline'>(宋時為江岸虞允文破金人于采石曾三宿此故名即真假山)</span></p>
</div>
<div class='div-other'><a id='mulu1456' /><p style="margin-left:2em">井泉<span class='note-inline'>(味甘冽)</span></p>
</div>
<div class='div-other'><a id='mulu1457' /><p style="margin-left:2em">西巖<span class='note-inline'>(在盧龍山頂　太祖伏兵破陳友諒山下後欲建閱江樓于西巖旋止怪羣臣無諫者)</span></p>
</div></div>
<div class='div-other'><a id='mulu1458' />
<p class='h2'>【古蹟】</p>
<div class='div-other'><a id='mulu1459' /><p style="margin-left:2em">宋題名石<span class='note-inline'>(即真假山宋人題刻泊舟於此盖江滸也又三宿巖題萬元範以嘉定丁丑仲春月別趙君用字類黃太史)</span></p>
</div>
<div class='div-other'><a id='mulu1460' /><p style="margin-left:2em">水陸羅漢像<span class='note-inline'>(來自西洋)</span></p>
</div></div>
<div class='div-other'><a id='mulu1461' />
<p class='h2'>藏經護勅<span class='note-inline'>(文同天界)</span>　　正統十年二月十五日</p></div>
<div class='div-other'><a id='mulu1462' />
<p class='h2'><span class='note-inline'>(【文】)</span></p>
<div class='div-other'><a id='mulu1463' />
<p class='h3'>靜海寺重修記略</p><p class="byline">明南禮部侍郎楊廉</p><p>儀鳳門外獅子山之陽有靜海寺焉鼎創歲深蠱壞日甚用浮圖故事費出募緣經營三載厥功告僝凡為殿四堂六亭亦四若門若閣若樓若方丈室各一若畵廊以間計則四十云永樂間命使航海往來于粘天無壁之間曾未覩夫連山排空之險　仁宗皇帝勅建此寺而因以名焉盖以昭　太宗皇帝聖德廣被薄海內外焉耳昔靜修劉夢吉記高氏園以成毀代謝二者相因為氣機之使然以前者既不為焉後者復不為焉則天地間皆化為草莽之區而斯人安得遂遊觀之樂兹寺豈特如高氏園之於遊人而<span class='corr'>已</span>哉　正德<span class='corr'>己</span>卯夏四月</p>
</div>
<div class='div-other'><a id='mulu1464' />
<p class='h3'>玩咸亭記略</p><p class="byline">明南貴州道御史桐城方克</p><p>金陵之靜海寺其東廼獅子山其山既夷有陵突起維石巖巖其上有澤中虛而明克每愛其泉石之雅嘉靖丙申監督抽分爰與分司張子鍾謀除其澤之東倚山靣澤重搆小亭與澤西之舊亭相伍亭成僧以名請予曰山上有澤其卦為咸兹亭名欲稱其實其玩咸矣乎若夫泉之甘足以悅口石之奇足以娛目修竹茂林之足以爾休爾游鍾山如龍之蟠其東澄江如練之遶其西皆斯亭之可玩者抑末矣　嘉靖戊戌夏五月</p>
</div>
<div class='div-other'><a id='mulu1465' />
<p class='h3'>三宿巖記略</p><p class="byline">明南大理卿沔陽陳文燭</p><p>南京下關去城四五里有靜海寺余常過之住持請余遊山亭南京名園假山者眾矣而此山突怒偃蹇負土而出奇怪萬狀渙若犇雲錯若置棊怒者虎闘企者鳥厲如熊羆之士鼓勇而立又如戰馬森列渴而飲於溪也昔人所謂抉其穴而鼻口相呀搜其根而蹄股交峙者也假令香山仙客平泉庄主人海嶽庵居士見之有不欣於所遇而賞鑒者哉余每過之風月之夕有登臨忘倦徙倚忘去者矣山僧請余一言且曰此山在宋時原係江岸虞允文大破金人於采石曾繫舟三宿山岸至今名三宿巖而　高皇帝起淮甸命使大征西洋奏凱而歸建靜海寺此其大槩也遂題於壁而記之　萬曆辛卯冬日</p>
</div>
<div class='div-xu'><a id='mulu1466' />
<p class='h3'>靜海寺重修䟽序</p><p class="byline">明進士吳郡俞彥</p><p>都城以南花宮蘭若芙蓉相銜唄聲連起晨夕鈴鼓相聞數十里此何减天竺招提也若城西北隅介定淮金川闉闍之間其門為儀鳳其地為龍江其寺為靜海盖江山遼落之鄉選一佛址無處稱尊初兹土河以西為江涯聚沙浮渚一甌脫不任化城故六朝無遺剎　文皇帝踐祚海夷西洋尚逆顏行爰命專征艨艟千計戰士帥屬以萬萬計廼折鯨鯢颶濤弱浪之外樓帆無恙獲所貢琛異以歸歲奉朝朔　皇靈震蕩說者奇其績謂為神天護呵合建寺酬報　詔可賜今額遂為名剎焉兩河之壖氣運興發烟火萬家繇此饒積矣守寺緇禪亦稍稍仰㸑一方僅自生活不暇謀殿宇然二百年來風雨漂剝歲月凋朽寖寖失觀也住持某籌葺之膜拜問䟽不佞嘗臆其地之勝南臨鳳衢郊埛廻互北枕獅嶺岡原嶻嶪東則城堞百雉日月之所閃逼西則長江萬里雲霞之所噴薄使槎星渡登崖而裴徊旅艗風停踄汜以周覽廛市輻輳物力充牣洵吳楚之上遊都畿之鉅鎮也故寺之旁近左側屯為步騎列為戰舸設為關厰登城閱武之隙重臣弭節以飲軍實楩楠征榷之暇部署停軒以息公餘幢旛參差與旗旄分色鐘磬清嘹並鉦角爭響是奚詎破苻葦茭牧之曠資雲水烟霞之棲供瓶履杖鉢之憇實壯我　皇圖之萬一也若夫長廊廣殿鱗次翬飛香積經臺馬鳴獅吼散花成雨植樹干雲高極摘星華爭耀日潮音閣者罡風晝響恍度落伽之山海氣晨朝宛聞靈巖之韻憑欄則宮闕標鮮推牗則山川獻色亦足勝矣復有靈石奇形怪狀踞虎蹲鴟突起危岩削成飛岫說者謂如獅子頭盤伏其間上捎雲根下連地脉源泉不涸洞壑常陰經年潭浸苔花坐暑寒生肌粟可游可咏尤最勝云至於阿羅漢像水陸畢陳巧奪造化之奇博山軍持鼎彛共存精含制作之妙此使者得之西洋藏之茲寺即他崇剎不得與論珍顧名蹟遠而未湮櫩榱久而易壞目睹摧敝足履頹險登樓心悸入殿神驚非無王舍城之上足終鮮給孤園之長者嗟夫人情吝識難除但狃現前未思來刼不知人生如夢中境如空中華百年之身與物俱盡何有常處惟施之福地植之悲田名勒不磨功存永世今㝢內廢剎遺基多存叔達之墟斷石殘碑尚繫子雲之蹟明宿開山王珣捨宅至今讚嘆以為勝事夫寸念資福一夫樂施砂礫之塲特開寶剎况<span class='corr'>已</span>成之業不費之基廢之病甚于無修之功省于剏如發大願心為無量施共勷此舉豈獨棲玄之流行路之侶誦功仰德雖往者海邦之烈賴以聿新最勝之業斯其卓哉</p>
</div>
<div class='div-other'><a id='mulu1467' />
<p class='h3'>游盧龍山記略</p><p class="byline">明禮部侍郎呂柟</p><p>嘉靖壬辰九月六日葉大暨黃日思楊叔用周宗道倪維熙過鷲峰東所曰涇野子久僻居於此今登高節至盍為盧龍遊乎予方小疾辭諸友且易期曰至十四五秉月尤<span class='corr'>佳</span>也<span class='corr'>已</span>而連雨至十三日乃霽遂於明日至山宴於東道院老子堂酒半躡石磴上山路險峻甚乃以二僕攙扶而升至翠微<span class='corr'>已</span>三憩乃至其巔磨盤平即閱江樓舊址也縱目四望方山青龍東峙牛首花巖南拱其西定山迤邐綿亘黃巖裹江而東直抵瓜步皆可見也內則鍾山崒嵂建極而起萬松森蔚　祖陵攸棲而長江羣峰四靣旋繞真天造地設乎下見巨艘絡繹指北而趨足可觀一綂之盛初　皇祖欲建閱江樓於此惜其費財而止乃歎臣下無一人來諫夫此樓若建費亦不多乃　皇祖猶有此言若見後世無益之作不知當何如也時有數鳶飛鳴旋繞空中適當坐上予遂有日月雙鳶度乾坤一水流之句須㬰皓月東升遂偕諸友秉月而歸如前約</p>
</div></div>
<div class='div-other'><a id='mulu1468' />
<p class='h2'><span class='note-inline'>(【詩】)</span></p>
<div class='div-other'><a id='mulu1469' />
<p class='h3'>登盧龍山</p><p class="byline">明金大車</p><p style="margin-left:0em;text-indent:0em;" class="lg-abnormal"><div class='lg-row'>百尺重巖草木齊古藤垂引躡雲梯山間晚霧浮窓近江上陰雲壓樹低塞鴈橫空迷北固淮流帶雨入清溪吾徒飛動悲遲暮散髮空林聽鳥啼</div>
</p></div>
<div class='div-other'><a id='mulu1470' />
<p class='h3'>遊靜海寺</p><p class="byline">明蔡羽</p><p style="margin-left:0em;text-indent:0em;" class="lg-abnormal"><div class='lg-row'>夜宿猶依白鷺洲朝遊忽到古城頭江聲不為行人竚山色常含往代愁葉下碧欄蕭寺晚馬嘶紅苑北門秋風流總是周南客看海銜杯一倚樓</div>
</p></div></div></div>
<div class='div-other'><a id='mulu1471' />
<p class='h1'><span class='note-inline'>(小剎)</span>一真菴</p><p style="margin-left:1em">在都門外西城地南去所領靜海寺一里儀鳳門一里半</p>

<div class='div-other'><a id='mulu1472' />
<p class='h2'>【殿堂】</p>
<div class='div-other'><a id='mulu1473' /><p style="margin-left:2em">關聖殿<span class='note-inline'>(壹楹)</span></p>
</div>
<div class='div-other'><a id='mulu1474' /><p style="margin-left:2em">祖師殿<span class='note-inline'>(壹楹)</span></p>
</div>
<div class='div-other'><a id='mulu1475' /><p style="margin-left:2em">僧院<span class='note-inline'>(壹房)</span></p>
</div>
<div class='div-other'><a id='mulu1476' /><p style="margin-left:2em">基址壹畆<span class='note-inline'>(東至陳家民房　南至城河　西至官街　北至官街)</span></p>
</div></div></div>
<div class='div-other'><a id='mulu1477' />
<p class='h1'><span class='note-inline'>(小剎)</span>金川門積善菴</p><p style="margin-left:1em">在都門外西城錦衣水軍三所地南去所領靜海寺三里金川門三里</p>

<div class='div-other'><a id='mulu1478' />
<p class='h2'>【殿堂】</p>
<div class='div-other'><a id='mulu1479' /><p style="margin-left:2em">韋馱殿<span class='note-inline'>([參-(彰-章)+三]楹)</span></p>
</div>
<div class='div-other'><a id='mulu1480' /><p style="margin-left:2em">佛殿<span class='note-inline'>([參-(彰-章)+三]楹)</span></p>
</div>
<div class='div-other'><a id='mulu1481' /><p style="margin-left:2em">左華嚴樓<span class='note-inline'>([參-(彰-章)+三]楹)</span></p>
</div>
<div class='div-other'><a id='mulu1482' /><p style="margin-left:2em">僧院<span class='note-inline'>(壹房)</span></p>
</div>
<div class='div-other'><a id='mulu1483' /><p style="margin-left:2em">禪院<span class='note-inline'>(陸楹)</span></p>
</div>
<div class='div-other'><a id='mulu1484' /><p style="margin-left:2em">基址貳畆<span class='note-inline'>(東至本衛四所　南至城墻西至柵衢街　北至外城)</span></p>
</div></div></div>
</div><!-- end of div[@id='body'] -->
</body></html>