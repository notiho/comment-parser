<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>金陵梵剎志</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<a id='mulu737' />
<p class='juan'>金陵梵剎志卷七</p>
<div class='div-other'><a id='mulu738' />
<p class='h1'><span class='note-inline'>(中剎)</span>觀音閣　<span class='note-inline'>(勅建)</span></p><p style="margin-left:1em">在都城外即所綂靈谷寺下院東去寺伍里西去朝陽門[參-(彰-章)+三]里　太宗文皇帝嘗顧瞻山麓有氣不散命工琢石肖形搆閣以記其處正德庚午燬越伍年募緣重建中石壁光瑩如鏡所領小剎曰苜蓿菴</p>

<div class='div-other'><a id='mulu739' />
<p class='h2'>【殿堂】</p>
<div class='div-other'><a id='mulu740' /><p style="margin-left:2em">金剛殿<span class='note-inline'>([參-(彰-章)+三]楹)</span></p>
</div>
<div class='div-other'><a id='mulu741' /><p style="margin-left:2em">觀音殿<span class='note-inline'>([參-(彰-章)+三]楹)</span></p>
</div>
<div class='div-other'><a id='mulu742' /><p style="margin-left:2em">左碑亭<span class='note-inline'>(壹座)</span></p>
</div>
<div class='div-other'><a id='mulu743' /><p style="margin-left:2em">右碑亭<span class='note-inline'>(壹座)</span></p>
</div>
<div class='div-other'><a id='mulu744' /><p style="margin-left:2em">正佛殿<span class='note-inline'>([參-(彰-章)+三]楹)</span></p>
</div>
<div class='div-other'><a id='mulu745' /><p style="margin-left:2em">毘盧殿<span class='note-inline'>([參-(彰-章)+三]楹)</span></p>
</div>
<div class='div-other'><a id='mulu746' /><p style="margin-left:2em">後捲蓬<span class='note-inline'>(壹楹)</span></p>
</div>
<div class='div-other'><a id='mulu747' /><p style="margin-left:2em">官房<span class='note-inline'>(貳拾楹)</span></p>
</div>
<div class='div-other'><a id='mulu748' /><p style="margin-left:2em">僧院<span class='note-inline'>(拾房)</span></p>
</div>
<div class='div-other'><a id='mulu749' /><p style="margin-left:2em">基址壹百貳拾玖丈<span class='note-inline'>(東至潘家火巷　南至官街　西至王家火巷　北至民房)</span></p>
</div></div>
<div class='div-other'><a id='mulu750' />
<p class='h2'><span class='note-inline'>(【文】)</span></p>
<div class='div-other'><a id='mulu751' />
<p class='h3'>重修觀音閣記略</p><p class="byline">明南兵部尚書太原喬宇</p><p>南都第一山曰鍾山[疏-(梳-木)+(夸-大+(((嘹-口)-小)-日))]江南北諸山及江漢諸水以獨鍾其秀望之者時若祥雲紫氣擁護旋繞我　太祖高皇帝陵廟在焉陵之東南有閣曰觀音閣正德庚午春罹欝攸之變太監蕭公通圖嗣興之越五年甲<span class='corr'>戌</span>始克就緒又明年而閣成蕭公詣余言曰公知兹閣之始乎我　太宗文皇帝纘承大綂綏靖四方追惟　聖祖肇建丕基祗謁　陵廟實興永慕顧瞻山麓有氣輪菌芬郁良久不散異之命工硺石肖形搆閣以紀其處召方外之有戒行者特虔焚修以仰荅　聖祖在天之靈意天人之格可以誠通而橋山劒舄之所瑞應禎祥之集又感通之所必有者所以祝鴻釐延景福匪徒為象教設也方閣之災公謀之諸同官所助金總千有餘兩筮日授事厥既經營庶工翕聚殿堂門廡煥焉一新都人士來觀妥靈有舍祈休有所棲僧有廬莫不忻然以喜如履樂界臨淨土而心目為之豁如也　正德十六年辛巳</p>
</div></div></div>
<div class='div-other'><a id='mulu752' />
<p class='h1'><span class='note-inline'>(小剎)</span>苜蓿菴</p><p style="margin-left:1em">在都城外東城留守衛地洪武時建東去所領觀音閣二里西去朝陽門一里</p>

<div class='div-other'><a id='mulu753' />
<p class='h2'>【殿堂】</p>
<div class='div-other'><a id='mulu754' /><p style="margin-left:2em">伽藍堂<span class='note-inline'>(壹楹)</span></p>
</div>
<div class='div-other'><a id='mulu755' /><p style="margin-left:2em">觀音殿<span class='note-inline'>([參-(彰-章)+三]楹)</span></p>
</div>
<div class='div-other'><a id='mulu756' /><p style="margin-left:2em">正佛殿<span class='note-inline'>([參-(彰-章)+三]楹)</span></p>
</div>
<div class='div-other'><a id='mulu757' /><p style="margin-left:2em">僧院<span class='note-inline'>(壹房)</span></p>
</div>
<div class='div-other'><a id='mulu758' /><p style="margin-left:2em">基址貳畆<span class='note-inline'>(東至官路　南至官路　西至水溝　北至民園)</span></p>
</div></div></div>
</div><!-- end of div[@id='body'] -->
</body></html>