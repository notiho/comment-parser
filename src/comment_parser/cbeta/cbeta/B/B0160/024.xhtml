<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>金陵梵剎志</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<a id='mulu1907' />
<p class='juan'>金陵梵剎志卷二十四</p>
<div class='div-other'><a id='mulu1908' />
<p class='h1'><span class='note-inline'>(中剎)</span>普緣寺<span class='note-inline'>(古剎　勑賜)</span></p><p style="margin-left:1em">在都城西北神䇿門內北城地南去所統天界寺十五里晉名耆闍寺成化十九年僧能智重修奏　賜今額所領小剎曰唱經樓普賢菴</p>

<div class='div-other'><a id='mulu1909' />
<p class='h2'>【殿堂】</p>
<div class='div-other'><a id='mulu1910' /><p style="margin-left:2em">金剛殿<span class='note-inline'>([參-(彰-章)+三]楹)</span></p>
</div>
<div class='div-other'><a id='mulu1911' /><p style="margin-left:2em">正佛殿<span class='note-inline'>(伍楹)</span></p>
</div>
<div class='div-other'><a id='mulu1912' /><p style="margin-left:2em">毘盧閣<span class='note-inline'>([參-(彰-章)+三]楹)</span></p>
</div>
<div class='div-other'><a id='mulu1913' /><p style="margin-left:2em">玄帝殿<span class='note-inline'>([參-(彰-章)+三]楹)</span></p>
</div>
<div class='div-other'><a id='mulu1914' /><p style="margin-left:2em">僧院<span class='note-inline'>(柒房)</span></p>
</div>
<div class='div-other'><a id='mulu1915' /><p style="margin-left:2em">基址捌畆<span class='note-inline'>(東至官街　南至營房　西至城牆　北至內廠田)</span></p>
</div></div>
<div class='div-other'><a id='mulu1916' />
<p class='h2'>【人物】</p>
<div class='div-other'><a id='mulu1917' />
<p class='h3'>【陳】</p>
<div class='div-other'><a id='mulu1918' /><p style="margin-left:2em">安廩<span class='note-inline'>(有傳略)</span></p>
</div></div></div>
<div class='div-other'><a id='mulu1919' />
<p class='h2'><span class='note-inline'>(【傳】)</span></p>
<div class='div-other'><a id='mulu1920' />
<p class='h3'>耆闍寺安廩傳略</p><p class="byline">高僧傳</p><p style="margin-left:2em">釋安廩玅思滔玄怡心届寂製入神書一首洞曆三卷青鳥之道莫不傳芳廩幼而聰穎獨悟不羣攝以典教業遂多通而性好老莊早達經史又善太一之能并解孫吳之術是以才藝有功文武清播仍欲披榛問隱蓽門圭竇而虛懷機發體悟真權年二十五啟勑出家乃遊方尋道北詣魏國於司州光融寺容公所採習經論容律訓嚴凝肅成濟器并聽嵩高少林寺光公十地一聞領解頓盡言前深味名象並畢中意請業之徒屢申弘益梁泰清元年始發彭沛門人擁從還届揚都武帝敬供相接大陳御㝢永定元年春乃請入內殿手傳香火接足盡虔長承戒範有勑住耆闍寺給講連續既會夙心遂欣久處世祖文皇又請入昭德殿開講大集樂說不窮重筵莫擬孝宣御曆又於華林園內北面受道闡化涉勞因以搆疾至德元年建寅之月遷化于房皇心惻悼賻贈有加即以其月窆於開善之西山門人痛其安放士庶失其歸依矣</p>
</div></div>
<div class='div-other'><a id='mulu1921' />
<p class='h2'><span class='note-inline'>(【詩】)</span></p>
<div class='div-other'><a id='mulu1922' />
<p class='h3'>陪衡陽王遊耆闍寺</p><p class="byline">陳張正見</p><p style="margin-left:0em;text-indent:0em;" class="lg-abnormal"><div class='lg-row'>甘棠聽訟罷福宇試登臨兔苑移飛葢王城列玳簪階荒猶累玉地古尚填金龍橋丹桂偃鷲嶺白雲深秋窻被旅葛夏戶響山禽清風吹麥壟細雨濯梅林</div>
</p></div>
<div class='div-other'><a id='mulu1923' />
<p class='h3'>與張折衝遊耆闍寺</p><p class="byline">唐孟浩然</p><p style="margin-left:0em;text-indent:0em;" class="lg-abnormal"><div class='lg-row'>釋子彌天秀將軍武庫才橫行塞北盡獨步漢南來貝葉傳金口山樓作賦開因君振嘉藻江楚氣雄哉</div>
</p></div></div></div>
<div class='div-other'><a id='mulu1924' />
<p class='h1'><span class='note-inline'>(小剎)</span>唱經樓</p><p style="margin-left:1em">在都城內北門橋北城地北去所領普緣寺　里　國朝　仁孝太后建經樓唱念佛曲化導愚氓嘉靖庚寅僧惠曉募緣重葺</p>

<div class='div-other'><a id='mulu1925' />
<p class='h2'>【殿堂】</p>
<div class='div-other'><a id='mulu1926' /><p style="margin-left:2em">唱經樓<span class='note-inline'>(壹楹)</span></p>
</div>
<div class='div-other'><a id='mulu1927' /><p style="margin-left:2em">小佛殿<span class='note-inline'>([參-(彰-章)+三]楹)</span></p>
</div>
<div class='div-other'><a id='mulu1928' /><p style="margin-left:2em">僧院<span class='note-inline'>(壹房)</span></p>
</div>
<div class='div-other'><a id='mulu1929' /><p style="margin-left:2em">基址貳畝<span class='note-inline'>(東至官街　南至官街　西至官街　北至劉家房)</span></p>
</div></div></div>
<div class='div-other'><a id='mulu1930' />
<p class='h1'><span class='note-inline'>(小剎)</span>普賢菴</p><p style="margin-left:1em">在都城內北城通賢橋地西北去所領普緣寺　里</p>

<div class='div-other'><a id='mulu1931' />
<p class='h2'>【殿堂】</p>
<div class='div-other'><a id='mulu1932' /><p style="margin-left:2em">山門<span class='note-inline'>([參-(彰-章)+三]楹)</span></p>
</div>
<div class='div-other'><a id='mulu1933' /><p style="margin-left:2em">正佛殿<span class='note-inline'>([參-(彰-章)+三]楹)</span></p>
</div>
<div class='div-other'><a id='mulu1934' /><p style="margin-left:2em">僧院<span class='note-inline'>(壹房)</span></p>
</div>
<div class='div-other'><a id='mulu1935' /><p style="margin-left:2em">基址壹畝<span class='note-inline'>(東至官街　南至官街　西至梅府　北至官街)</span></p>
</div></div></div>
</div><!-- end of div[@id='body'] -->
</body></html>