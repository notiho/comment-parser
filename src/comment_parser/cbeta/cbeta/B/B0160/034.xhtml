<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>金陵梵剎志</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<a id='mulu2552' />
<p class='juan'>金陵梵剎志卷三十四</p>
<div class='div-other'><a id='mulu2553' />
<p class='h1'><span class='note-inline'>(中剎)</span>雨花臺高座寺<span class='note-inline'>(古剎)</span></p><p style="margin-left:1em">在都門外南城離聚寶門一里半所統報恩寺相望晉永嘉中名甘露寺西竺僧尸梨蜜㨿高座說法因名高座舊志僧號高座道人葬此元帝樹剎于塚因名又竺道生所居曰高座皆不可辨洪武中僧瑄重修燬於火弘治間僧照堂復加恢拓寺後即雨花臺梁雲光法師講經天雨寶花處游人籍地歲時不絕所領小剎曰安隱寺寶光寺均慶院月印菴</p>

<div class='div-other'><a id='mulu2554' />
<p class='h2'>【殿堂】</p>
<div class='div-other'><a id='mulu2555' /><p style="margin-left:2em">山門<span class='note-inline'>([參-(彰-章)+三]楹)</span></p>
</div>
<div class='div-other'><a id='mulu2556' /><p style="margin-left:2em">天王殿<span class='note-inline'>([參-(彰-章)+三]楹)</span></p>
</div>
<div class='div-other'><a id='mulu2557' /><p style="margin-left:2em">左右鐘鼓樓<span class='note-inline'>(貳座)</span></p>
</div>
<div class='div-other'><a id='mulu2558' /><p style="margin-left:2em">法堂<span class='note-inline'>(伍楹)</span></p>
</div>
<div class='div-other'><a id='mulu2559' /><p style="margin-left:2em">羅漢廊<span class='note-inline'>(肆拾陸楹)</span></p>
</div>
<div class='div-other'><a id='mulu2560' /><p style="margin-left:2em">藥師殿<span class='note-inline'>(伍楹)</span></p>
</div>
<div class='div-other'><a id='mulu2561' /><p style="margin-left:2em">僧院<span class='note-inline'>(拾肆房)</span></p>
</div>
<div class='div-other'><a id='mulu2562' /><p style="margin-left:2em">基址五十畝<span class='note-inline'>(東至官街　南至安隱寺西至雨花臺　北至永寧寺)</span></p>
</div>
<div class='div-other'><a id='mulu2563' />
<p class='h3'>【禪院】</p>
<div class='div-other'><a id='mulu2564' /><p style="margin-left:2em">禪堂<span class='note-inline'>([參-(彰-章)+三]楹)</span></p>
</div>
<div class='div-other'><a id='mulu2565' /><p style="margin-left:2em">華嚴樓<span class='note-inline'>([參-(彰-章)+三]楹)</span></p>
</div>
<div class='div-other'><a id='mulu2566' /><p style="margin-left:2em">厨庫茶寮<span class='note-inline'>(肆楹)</span></p>
</div></div></div>
<div class='div-other'><a id='mulu2567' />
<p class='h2'>【古蹟】</p>
<div class='div-other'><a id='mulu2568' />
<p class='h3'>【附】</p>
<div class='div-other'><a id='mulu2569' /><p style="margin-left:2em">中孚塔雲公松<span class='note-inline'>(金陵集載蔣穎俶和王和甫雨中登高座寺詩注云寺即雲光講經雨花之地有梁時誌公二印雲公手植郭祥正詩云至今手植松千丈騰虬龍　俱不存)</span></p>
</div></div></div>
<div class='div-other'><a id='mulu2570' />
<p class='h2'>【人物】</p>
<div class='div-other'><a id='mulu2571' />
<p class='h3'>【晉】</p>
<div class='div-other'><a id='mulu2572' /><p style="margin-left:2em">帛尸黎蜜<span class='note-inline'>(即高座道人不作漢語或問此意簡文曰以簡應對之煩有傳)</span></p>
</div>
<div class='div-other'><a id='mulu2573' /><p style="margin-left:2em">竺道生<span class='note-inline'>(見寺記)</span></p>
</div></div>
<div class='div-other'><a id='mulu2574' />
<p class='h3'>【梁】</p>
<div class='div-other'><a id='mulu2575' /><p style="margin-left:2em">寶誌<span class='note-inline'>(嘗主高座寺講席)</span></p>
</div>
<div class='div-other'><a id='mulu2576' /><p style="margin-left:2em">雲光<span class='note-inline'>(梁武帝時法師)</span></p>
</div></div>
<div class='div-other'><a id='mulu2577' />
<p class='h3'>【唐】</p>
<div class='div-other'><a id='mulu2578' /><p style="margin-left:2em">中孚<span class='note-inline'>(李白有詩贈之)</span></p>
</div></div>
<div class='div-other'><a id='mulu2579' />
<p class='h3'>【宋】</p>
<div class='div-other'><a id='mulu2580' /><p style="margin-left:2em">慧新<span class='note-inline'>(有誌畧)</span></p>
</div></div>
<div class='div-other'><a id='mulu2581' />
<p class='h3'>【明】</p>
<div class='div-other'><a id='mulu2582' /><p style="margin-left:2em">西域僧<span class='note-inline'>(有傳畧)</span>古谿<span class='note-inline'>(有誌畧)</span></p>
</div></div>
<div class='div-other'><a id='mulu2583' />
<p class='h3'>【附叅講棲覽】</p>
<div class='div-other'><a id='mulu2584' /><p style="margin-left:2em">晉王導　卞壼<span class='note-inline'>(王司空嘗過尸梨蜜解盤卞將軍適至蜜肅然改容問其故曰王公風鑑期人卞令範度格物吾當以是應之)</span></p>
</div></div></div>
<div class='div-other'><a id='mulu2585' />
<p class='h2'><span class='note-inline'>(【文】)</span></p>
<div class='div-other'><a id='mulu2586' />
<p class='h3'>高座寺記略</p><p class="byline">宋徽猷閣直學士劉岑</p><p>考圖志此山得名於晉永嘉中名甘露寺尸黎蜜多羅為王茂洪所敬故留竺生法師繼號所居為高座梁初寶公主之與五百年大士俱有雲光師坐山巔說妙法天花墜焉今號雨花臺則故唐盧給事中名襄字賛元者所命也寺易今名且百年矣故藏古今詩刻皆廢可攷者唐李翰林本朝呂侍講王中父三篇而<span class='corr'>已</span>吾師遺言必求紀於耆艾捨公而誰宜余雖病勉強捉筆惟此父子能苦行自立於瓦礫場中作大佛事無毫髮擾可稱也哉乾道三年七月望徽猷閣直學士左朝散大夫吳興郡開國侯食邑一千戶賜紫金魚袋致仕劉岑記并書</p>
</div>
<div class='div-other'><a id='mulu2587' />
<p class='h3'>高座寺雨花臺記</p><p class="byline">宋沿江制置大使馬光祖</p><p style="margin-left:3em"><span class='note-inline'>(咸淳元年夏五月馬公光祖既新烏衣園或謂臺與園相頡頑亦不可以不冶乃併撤而新之高廣視舊加倍繚以修垣旁建掖屋又累石數百級以便登陟作門通衢以嚴啟閉江山觀覽之勝為金陵第一矣)</span></p>
<p>雨花臺勝甲江南事詳郡乘余公餘一往則臺屹其崇萬象環集山川城郭江淮吞吐如拱如赴而顧瞻吾臺藩㧞級夷反若[舀*欠]然有不足當者乃度材更繕不兩月告成既成率賔佐落之余撫欄作而言曰嗟乎地以山川勝山川以人勝而人之所以勝者何哉今吾與二三子登斯臺也仰而觀行闕奐如趙元鎮張德遠之所建請猶凜有生氣俯而觀長江渺如韓蘄國虞雍公戰勝之跡尚可一二數也子以是而觀之其亦有槩於心否歟向皆如晉元奕輩把酒清譚脫落世事則雖茂弘新亭士行石城遺迹之丘墟久矣而况所謂雨花臺者然則吾與若從容無事相與遊於此也而可不知其所自耶知其所自則當監其所為矣吾老矣何能為惟聞誦北山移說東廬山故事則躍然有所契金盆石室諒不終寒我盟然前所謂元鎮諸賢之事其卒付之登臨一槩而<span class='corr'>已</span>乎詩曰高山仰止景行行止又曰以似以續續古之人吾敢以是為二三子勉二三子有不勉者耶乃相與離席而謝曰敢不勉因筆以為之記時咸淳改元八月望日觀文殿學士金紫光祿大夫沿江制置大使兼知建康軍府事兼管內勸農營田使兼江南東路安撫大使馬步軍都總管兼行宮留守節制和州無為軍安慶府三郡屯田使兼權淮西總領金華郡開國公食邑四千一百戶食實封八百戶馬光祖記并書</p>
</div>
<div class='div-other'><a id='mulu2588' />
<p class='h3'>重修高座寺紀略</p><p class="byline">明南鴻臚卿陳壽</p><p>帝城之南出儉二里許有精藍曰高座晉之古剎也永嘉中有尸梨蜜多羅自天竺來遊建康止於是每㨿高座說法時人因以是名寺焉洪武初瑄白石奉檄來住起廢其舊業後悉燬于火景泰癸酉禮部尚書晉陵胡公濙特薦前香巖古溪澄公徃主其席是時䂓模草具四方叅請之士接席而至卑隘不足以居古溪氣節簡遠厭於改作故終身不為加餙其高弟繼席炬照堂嘗欲踪跡舊址募緣改作之成化丁未具疏以請會　先帝上賔遂寢既歸痛自奮策倡鳴宗教修習淨業道化所敷緇白嚮敬雲擁川會勢莫可禁於是合相時度地廣而更新之㨿中兩殿前曰藥師後曰淨業繙教相於東室顏曰天花演宗旨於西堂顏曰直指鐘皷有樓庖廩有厨澡浴有池經始於弘治戊申之臘月落成於丙辰之十月</p>
</div></div>
<div class='div-other'><a id='mulu2589' />
<p class='h2'><span class='note-inline'>(【傳】)</span></p>
<div class='div-other'><a id='mulu2590' />
<p class='h3'>帛尸梨蜜傳</p><p class="byline">高僧傳</p><p>帛尸梨蜜多羅此云吉友西域人時人呼為高座傳云國王之子當承繼世而以國讓弟遂為沙門晉永嘉中始到中國值亂仍過江止建初寺太尉庾元䂓光祿周伯仁太常謝幼輿廷尉桓茂倫皆一代名士見之終日累歎披襟致契導嘗詣蜜蜜解帶偃伏悟言神解時尚書令卞望之亦與蜜致善須㬰望之至蜜乃<span class='corr'>斂</span>襟飾容端坐對之有問其故蜜曰王公風道期人卞令軌度格物故其然耳諸公於是歎其精神灑屬皆得其所桓廷尉嘗欲為蜜作頌久之未得有云尸梨蜜可謂卓朗於是桓乃咨嗟絕歎以為標題之極大將軍王處仲在南夏聞王周諸公皆器重蜜疑以為失鑒及見蜜乃欣振奔至一面盡虔周顗為僕射領選臨入過造蜜乃歎曰若使太平之世盡得選此賢真令人無恨也俄而顗遇害蜜往省其孤對坐作胡唄三契梵響陵雲次誦呪數千言聲音高暢顏容不變既而揮涕收淚神氣自若王公嘗謂蜜曰外國有君一人而<span class='corr'>已</span>耳蜜笑曰若使我如諸君今日豈得在此當時以為<span class='corr'>佳</span>言蜜性高簡不學晉語諸公與之語言蜜雖因傳譯而神領意得頓盡言前莫不歎其自然天拔悟得非常蜜善持呪術所向皆驗初江東未有呪法蜜譯出孔雀王經明諸神呪又授弟子覔歷高聲梵唄傳響于今晉咸康中卒春秋八十餘諸公聞之痛惜流涕桓宣武每云少見高坐稱其精神著出當年瑯瑘王珉師事於蜜乃為之序曰春秋吳楚稱子傳者以為先中國後四夷豈不以三代之胤行乎殊俗之禮以戎狄貪婪無仁讓之性乎然而卓世之秀時生於彼逸群之才或侔乎茲故知天授英偉豈俟於華戎自此<span class='corr'>已</span>來唯漢世有金日磾然日磾之賢盡於仁孝忠誠德信純至非為明達足論高座心造峯極交儁以神風領朗越過之遠矣蜜常在石子岡東行頭陀既卒因葬于此成帝懷其風為樹剎冡所後有關右沙門來遊京師廼於冡處起寺陳郡謝混賛成其業追旌往事仍曰高座寺也</p>
</div>
<div class='div-other'><a id='mulu2591' />
<p class='h3'>新公誌略</p><p class="byline">宋釋法永</p><p>師諱慧新南京楚丘人徃南海禮補陀　觀音一夕至海濱遇一老翁為師曰汝何徃也師曰欲禮補陁觀音老翁曰觀音不在南方汝途中蹉過爾可速歸老翁言訖遂失所在師恍然如夢醒知是異人方悟觀音隨心即現爾既廻臨安紹興二年結菴龍山發心齋僧供贍長講五年之建康住普光菴接待徃來雲侶次遷高座寺東借隅隙地築基架屋西北諸師輻輳茲地師不倦供給香燭益嚴十七年二月十二日示疾告終　紹興十九年<span class='corr'>己</span>巳九月</p>
</div>
<div class='div-other'><a id='mulu2592' />
<p class='h3'>西域僧傳略</p><p class="byline">舊志</p><p>西域僧不知名常止雨花臺南回回寺中貌若四十許人觧中國語自言六十歲矣不御飲食日㗖棗果數枚所坐一龕僅容其身每入定則令人扄其龕以紙封之或經月餘謦欬之聲都絕人以為化矣潛聽之則聞其<span class='corr'>掐</span>數珠聲歷歷也楊景芳者嘗館于家叩其術則勸人少思少睡少食耳一切施予皆不受曰吾無用也後莫知所終</p>
</div>
<div class='div-other'><a id='mulu2593' />
<p class='h3'>古溪澄禪師誌略</p><p class="byline">明南安知府金潤</p><p>古谿禪師諱覺澄山後蔚州人十歲不茹葷從雲中天暉泉禪師落髮杜絕人事閱素怛覽藏毘柰耶阿毘曇藏經律論之浩繁越五寒暑乃周忽憶大慧杲禪師語錄無字話頭昏覺相敵不勝其難即離兩忘然後大徹由是道行日隆鉅卿名公交薦之住南陽香巖寺逾年乃有遠志訪宗匠上西蜀遊江南適杭州授大戒還登太岡山首訪月溪和尚得其奧旨甲<span class='corr'>戌</span>秋徃安慶投子山禮楚山和尚見其機鋒穎利證悟切的遂付衣法嗣臨濟第二十四世之燈俄別桐城棲禪固始之南山爪期幾易遂徃五臺接待請瑞光禮文殊密有所悟錫還鄘城<span class='corr'>逢</span>天界首座清寧請居高座寺師允其迎請而至按圖籍雨花臺古之名剎自東晉時西域僧帛尸梨蜜多羅開山後梁天監年續有雲光法師講法華經天雨寶華故名其臺師遐繼芳躅善於開導有利生藥師科儀三卷山居一十載足不履城市成化癸巳八月初九日盥沐端坐夷然而化少息眾皆凄泣又徐開目曰不須如是復瞑目</p>
</div></div>
<div class='div-other'><a id='mulu2594' />
<p class='h2'><span class='note-inline'>(【詩】)</span></p>
<div class='div-other'><a id='mulu2595' />
<p class='h3'>登梅岡望金陵贈族姪高座寺僧中孚</p><p class="byline">唐李白</p><p style="margin-left:0em;text-indent:0em;" class="lg-abnormal"><div class='lg-row'>鍾山抱金陵霸氣昔騰發天開帝王居海色照宮闕羣峯如逐鹿奔走相馳突江水九道來雲端遙明沒時遷大運去龍虎勢休歇我來屬天清登覽窮楚越吾宗挺禪伯特秀鸞鳳骨眾星羅青天明者獨有月冥居順生理草木不翦伐煙牎引薔薇石壁老野蕨吳風謝安屐白足傲覆襪幾宿一下山蕭然忘干謁談經演金偈降鶴舞海雪時聞天香來了與世事絕佳遊不可得春去惜遠別賦詩留岩屏千載庶不滅</div>
</p></div>
<div class='div-other'><a id='mulu2596' />
<p class='h3'>答族姪僧中孚贈玉泉仙人掌茶</p><p class="byline">唐李白</p><p style="margin-left:3em"><span class='note-inline'>(余聞荊州玉泉寺近清溪諸山山洞徃徃有乳窟窟中多玉泉交流中有白蝙蝠大如鵶按仙經蝙蝠一名仙鼠千歲之後體白如雪棲則倒懸葢飲乳水而長生也其水邊處處有名草羅生枝葉如碧玉唯玉泉真公常采而飲之年八十餘歲顏色如桃花而此茗清香滑熟異於他者所以能還童振枯壯人壽也余遊金陵見宗僧中孚示余茶數十片拳然重疊其狀如手號為仙人掌茶葢新出乎玉泉之山曠古未覿因持之見遺兼贈詩要余荅之遂有此作後之高僧大隱知仙人掌茶發乎中孚禪子及青蓮居士李白也)</span></p>
<p style="margin-left:0em;text-indent:0em;" class="lg-abnormal"><div class='lg-row'>常聞玉泉山山洞多乳窟仙鼠如白鵶倒懸深溪月茗生此中石玉泉流不歇根柯灑芳津採服潤肌骨叢老卷綠葉枝枝相接連曝成仙人掌似拍洪崖肩舉世未見之其名定誰傳宗英乃禪伯投贈有佳篇清鏡燭無塩顧慚西子妍朝坐有餘興長吟播諸天</div>
</p></div>
<div class='div-other'><a id='mulu2597' />
<p class='h3'>遊高座寺</p><p class="byline">唐溫庭筠</p><p style="margin-left:0em;text-indent:0em;" class="lg-abnormal"><div class='lg-row'>晉朝名輩此離群想對濃陰去住分題處尚尋王內史畫時應是顧將軍長廊夜靜聲凝雨古殿秋深影勝雲一下南臺到人世曉泉清籟更難聞</div>
</p></div>
<div class='div-other'><a id='mulu2598' />
<p class='h3'>遊高座寺</p><p class="byline">宋楊無為</p><p style="margin-left:0em;text-indent:0em;" class="lg-abnormal"><div class='lg-row'>空書來震旦康樂造淵㣲貝葉深山澤鬘花半夜飛香清雖透筆蕊散不沾衣舊社白蓮老遠公應望歸</div>
</p></div>
<div class='div-other'><a id='mulu2599' />
<p class='h3'>雨花臺</p><p class="byline">明宗泐</p><p style="margin-left:0em;text-indent:0em;" class="lg-abnormal"><div class='lg-row'>梁朝雨花臺近在城南陌不見講經人空林淡秋色登高俯大江目送千里客白鳥下滄波孤帆遠山碧</div>
</p></div>
<div class='div-other'><a id='mulu2600' />
<p class='h3'>雨花臺</p><p class="byline">明龔秉德</p><p style="margin-left:0em;text-indent:0em;" class="lg-abnormal"><div class='lg-row'>崇臺縹緲出雲孤春日憑虛覽壯圖江遶潯陽遙辨楚山連京口半吞吳秦淮風土憐今昔王謝豪華問有無回首長干傷徃事六朝烟雨混蘼蕪</div>
</p></div>
<div class='div-other'><a id='mulu2601' />
<p class='h3'>雨花臺</p><p class="byline">明孟洋</p><p style="margin-left:0em;text-indent:0em;" class="lg-abnormal"><div class='lg-row'>初夏登臨花木稀一春多恨賞心違群峰細雨江流轉萬戶垂楊燕子歸謝傅風流今不忝秣陵雲物舊全非空臺草長談經處風起游絲骨客衣</div>
</p></div>
<div class='div-other'><a id='mulu2602' />
<p class='h3'>登臺遇雪</p><p class="byline">明陳沂</p><p style="margin-left:0em;text-indent:0em;" class="lg-abnormal"><div class='lg-row'>梁主臺前雪依然見雨花<span class='corr'>淨</span>緣歸佛界空味入僧茶城闕臨俱異川原望漸賖幾行寒鴈影寂寞在平沙</div>
</p></div>
<div class='div-other'><a id='mulu2603' />
<p class='h3'>雨花臺</p><p class="byline">明顧璘</p><p style="margin-left:0em;text-indent:0em;" class="lg-abnormal"><div class='lg-row'>古臺開士說金經傳道天花落紫冥廣舌不來塵每變春風唯見草青青</div>
</p></div>
<div class='div-other'><a id='mulu2604' />
<p class='h3'>雨花臺</p><p class="byline">明喬宇</p><p style="margin-left:0em;text-indent:0em;" class="lg-abnormal"><div class='lg-row'>經臺高起帝城邊說法神僧去幾年寶塔穿雲迎十地琪花含露遶諸天松杉遠近蒼烟合宮闕參差白日懸嬌鳥似知歡賞意故翻清韵到賔筵</div>
</p></div>
<div class='div-other'><a id='mulu2605' />
<p class='h3'>雨花臺</p><p class="byline">明歐大任</p><p style="margin-left:0em;text-indent:0em;" class="lg-abnormal"><div class='lg-row'>天花何日雨臺下見長干山色盧龍古江聲白鷺寒雙林雲更落六代柳俱殘秪有談經石蒼蒼繞法壇</div>
</p></div>
<div class='div-other'><a id='mulu2606' />
<p class='h3'>登雨花臺<span class='note-inline'>(二首)</span></p><p class="byline">明王世貞</p><p style="margin-left:0em;text-indent:0em;" class="lg-abnormal"><div class='lg-row'>高坐同支許清言勝永嘉忽穠平野色猶似講壇花岸幘和風狎移牀返照斜將何消酩酊乞得老僧茶<span class='note-inline'>(一)</span></div>
</p><p style="margin-left:0em;text-indent:0em;" class="lg-abnormal"><div class='lg-row'>此地昔高坐諸天盡雨花我來當落日萬壑競蒸霞小供維摩飯時呼陽羡茶不須頻豎義睥睨有歸鴉<span class='note-inline'>(二)</span></div>
</p></div></div></div>
<div class='div-other'><a id='mulu2607' />
<p class='h1'><span class='note-inline'>(小剎)</span>安隱寺<span class='note-inline'>(古剎　勑賜)</span></p><p style="margin-left:1em">在都門外南城雨花臺北去所領高座寺相隣南去聚寶門一里半即古安隱院舊在蔣山後久廢宋紹興間徙建今地永樂初姚少師薦僧開俊住院正統間重創奏　賜今額茲寺北接高座南連寶光東對永寧皆岡隴之間林木森欝樓宇掩映南朝舊跡依稀可見</p>

<div class='div-other'><a id='mulu2608' />
<p class='h2'>【殿堂】</p>
<div class='div-other'><a id='mulu2609' /><p style="margin-left:2em">山門<span class='note-inline'>([參-(彰-章)+三]楹)</span></p>
</div>
<div class='div-other'><a id='mulu2610' /><p style="margin-left:2em">天王殿<span class='note-inline'>([參-(彰-章)+三]楹)</span></p>
</div>
<div class='div-other'><a id='mulu2611' /><p style="margin-left:2em">左鐘鼓樓<span class='note-inline'>(壹座)</span></p>
</div>
<div class='div-other'><a id='mulu2612' /><p style="margin-left:2em">佛殿<span class='note-inline'>(伍楹)</span></p>
</div>
<div class='div-other'><a id='mulu2613' /><p style="margin-left:2em">華嚴樓<span class='note-inline'>(伍楹)</span></p>
</div>
<div class='div-other'><a id='mulu2614' /><p style="margin-left:2em">方丈<span class='note-inline'>([參-(彰-章)+三]楹)</span></p>
</div>
<div class='div-other'><a id='mulu2615' /><p style="margin-left:2em">僧院<span class='note-inline'>(捌房)</span></p>
</div>
<div class='div-other'><a id='mulu2616' /><p style="margin-left:2em">基址一百畝<span class='note-inline'>(東至官街　西至雨花臺　南至寶光寺　北至高座寺)</span></p>
</div></div>
<div class='div-other'><a id='mulu2617' />
<p class='h2'>【公產】</p>
<div class='div-other'><a id='mulu2618' /><p style="margin-left:2em">田地山塘<span class='note-inline'>(共捌畝陸分貳厘)</span></p>
</div></div>
<div class='div-other'><a id='mulu2619' />
<p class='h2'><span class='note-inline'>(【文】)</span></p>
<div class='div-other'><a id='mulu2620' />
<p class='h3'>重修安隱寺碑記略</p><p class="byline">明南兵部尚書喬宇</p><p>考金陵誌今之安隱講寺即古之安隱院也院在雨花臺後向南百步餘乾道志舊在蔣山後久廢宋紹興四年郡人請額置于斯乃梅嶺崗也是知寺由院為古剎非近代設山水環抱林木森鬱層崖疊磴旋上繞下實奇勝之地永樂初閩之福州有儒僧曰開俊者少師姚公廣孝薦取來京在斯院焚修才行果富由是　太宗文皇帝優賚齋糧金幣鈔錠甚夥悉皆蓄之未嘗私費正統改元丙辰創建殿宇于安隱院之舊基越<span class='corr'>己</span>未十二月上疏乞寺額奉英宗睿皇帝旨還與他安隱講寺行在禮部給劄開俊住持自開俊開山後沠傳至今住持惠成者近九十載矣又為風雨侵凌腐朽凋墜命工革故鼎新仍續置田地若干畝肇工於正德<span class='corr'>己</span>巳三月畢工於庚辰十二月</p>
</div></div>
<div class='div-other'><a id='mulu2621' />
<p class='h2'><span class='note-inline'>(【詩】)</span></p>
<div class='div-other'><a id='mulu2622' />
<p class='h3'>遊安隱寺</p><p class="byline">明皇甫汸</p><p style="margin-left:0em;text-indent:0em;" class="lg-abnormal"><div class='lg-row'>人天即此路花雨見空臺剎[書-曰+皿]南朝建經多西土來碑荒殘蘚合僧定野棠開了悟身如幻何須訪刼灰</div>
</p></div></div></div>
<div class='div-other'><a id='mulu2623' />
<p class='h1'><span class='note-inline'>(小剎)</span>寶光寺<span class='note-inline'>(古剎　勅賜)</span></p><p style="margin-left:1em">在都門外南城梅岡北去所領高座寺半里聚寶門二里劉宋時名天王寺梁廢為昭明太子果園楊吳時又為徐景通園南唐保大間更建奉先禪院後葬曇師起塔名寶光塔院元為普光寺　國初賜今額成化初寺灾惟後殿僅存僧舍寥鮮境亦幽致</p>

<div class='div-other'><a id='mulu2624' />
<p class='h2'>【殿堂】</p>
<div class='div-other'><a id='mulu2625' /><p style="margin-left:2em">山門<span class='note-inline'>([參-(彰-章)+三]楹)</span></p>
</div>
<div class='div-other'><a id='mulu2626' /><p style="margin-left:2em">左觀音殿<span class='note-inline'>([參-(彰-章)+三]楹)</span></p>
</div>
<div class='div-other'><a id='mulu2627' /><p style="margin-left:2em">右地藏殿<span class='note-inline'>([參-(彰-章)+三]楹)</span></p>
</div>
<div class='div-other'><a id='mulu2628' /><p style="margin-left:2em">鉄佛殿<span class='note-inline'>([參-(彰-章)+三]楹)</span></p>
</div>
<div class='div-other'><a id='mulu2629' /><p style="margin-left:2em">左伽藍殿<span class='note-inline'>([參-(彰-章)+三]楹)</span></p>
</div>
<div class='div-other'><a id='mulu2630' /><p style="margin-left:2em">右祖師殿<span class='note-inline'>([參-(彰-章)+三]楹)</span></p>
</div>
<div class='div-other'><a id='mulu2631' /><p style="margin-left:2em">齋堂<span class='note-inline'>([參-(彰-章)+三]楹)</span></p>
</div>
<div class='div-other'><a id='mulu2632' /><p style="margin-left:2em">僧院<span class='note-inline'>([參-(彰-章)+三]房)</span></p>
</div>
<div class='div-other'><a id='mulu2633' /><p style="margin-left:2em">基址十五畝<span class='note-inline'>(東至永興寺　南至武俊伯山角　西至安隱寺　北至官街)</span></p>
</div></div>
<div class='div-other'><a id='mulu2634' />
<p class='h2'>【公產】</p>
<div class='div-other'><a id='mulu2635' /><p style="margin-left:2em">田地山<span class='note-inline'>(共陸拾柒畝壹分)</span></p>
</div></div>
<div class='div-other'><a id='mulu2636' />
<p class='h2'>藏經獲勅<span class='note-inline'>(文同報恩)</span>　正統十年二月十五日</p></div>
<div class='div-other'><a id='mulu2637' />
<p class='h2'><span class='note-inline'>(【文】)</span></p>
<div class='div-other'><a id='mulu2638' />
<p class='h3'>重修寶光寺記畧</p><p class="byline">明南刑部郎中何思登</p><p>寶光寺在雨花臺之東麓肇自有唐舊名石字相傳西域僧持貝葉經棲止于此我　國朝正統間改額寶光云歷歲滋久殿宇傾頹時士人姜覺真等捐金修葺而薛永昌輩各施田有差成化初寺遭回祿住持通辨又募士人袁慶等重修嘉靖辛丑間住持妙璽引無藉唐景昇折毀鐘樓盜賣祠宇田畝等類事覺祠部以法遣之而寺則愈廢矣僅存後殿亦日就傾<span class='corr'>圮</span>萬曆十有一年秋住持宗洪輩欲圖改建議將後山空地變價以資厥費請于祠部部可其請於是立<span class='corr'>券</span>置簿建昌饒君孟巖受僧後山地<span class='corr'>券</span>以三十金[田/廾]寺僧又念功費浩繁是奚足濟也語洪等曰吾聞先任水部大夫廖明河公雅志好善而其子為今比部大夫廖夢衡公曷徃告之宗洪等如其言於是水部大夫捐金五十為贖田四十畝以資供饋其他一切工料之費則比部公悉心區畫焉經始于癸未仲冬畢工於甲申秋日雖大雄天王諸殿所費不貲尚有待未舉而輝金映碧則後殿新也選吉定力則山門峙也高其垣環其流則風氣凝也亦煥乎其改觀矣寺僧思圖所以報比部公而不可得也適饒君將歸建昌欲以前所受後山地<span class='corr'>券</span>強比部公受之比部公辭之弗獲因以原值償饒君今建一亭於其上題曰太乙亭外造以數椽備游息宗洪軰以其事之顛末告余欲得一言勒諸石余姑述其略以識歲月且俾寺僧讀其廢興之由亦可示儆焉爾　萬曆甲申仲秋</p>
</div></div>
<div class='div-other'><a id='mulu2639' />
<p class='h2'><span class='note-inline'>(【詩】)</span></p>
<div class='div-other'><a id='mulu2640' />
<p class='h3'>遊寶光寺</p><p class="byline">明皇甫汸</p><p style="margin-left:0em;text-indent:0em;" class="lg-abnormal"><div class='lg-row'>四山棲梵處一徑杳然深歲久惟看樹臺荒半宿禽遠江橫落日寒殿下秋陰獨坐觀冥理寧知<span class='corr'>淨</span>者心</div>
</p></div></div></div>
<div class='div-other'><a id='mulu2641' />
<p class='h1'><span class='note-inline'>(小剎)</span>均慶院<span class='note-inline'>(古剎)</span></p><p style="margin-left:1em">在都門外南城西北去所領高座寺一里北去聚寶門二里按志舊在金陵坊晉天寶寺唐開元改天保宋紹興初移其額于雨花臺下有宋故三藏法師塔銘正德間重創嘉靖間寺僧呈請如今額</p>

<div class='div-other'><a id='mulu2642' />
<p class='h2'>【殿堂】</p>
<div class='div-other'><a id='mulu2643' /><p style="margin-left:2em">山門<span class='note-inline'>(壹楹)</span></p>
</div>
<div class='div-other'><a id='mulu2644' /><p style="margin-left:2em">佛殿<span class='note-inline'>(伍楹)</span></p>
</div>
<div class='div-other'><a id='mulu2645' /><p style="margin-left:2em">僧院<span class='note-inline'>(壹房)</span></p>
</div>
<div class='div-other'><a id='mulu2646' /><p style="margin-left:2em">基址三畝<span class='note-inline'>(東至　南至　西至　北至俱本院田)</span></p>
</div></div>
<div class='div-other'><a id='mulu2647' />
<p class='h2'>【公產】</p>
<div class='div-other'><a id='mulu2648' /><p style="margin-left:2em">田地<span class='note-inline'>(共壹拾貳畝玖分伍厘)</span></p>
</div></div></div>
<div class='div-other'><a id='mulu2649' />
<p class='h1'><span class='note-inline'>(小剎)</span>月印菴<span class='note-inline'>(古剎)</span></p><p style="margin-left:1em">在城南雨花臺趾西北去所領高座寺半里北去聚寶門二里係先朝舊基歲久荒頹弘治間僧淨俊重建</p>

<div class='div-other'><a id='mulu2650' />
<p class='h2'>【殿堂】</p>
<div class='div-other'><a id='mulu2651' /><p style="margin-left:2em">山門<span class='note-inline'>(壹座)</span></p>
</div>
<div class='div-other'><a id='mulu2652' /><p style="margin-left:2em">佛殿<span class='note-inline'>([參-(彰-章)+三]楹)</span></p>
</div>
<div class='div-other'><a id='mulu2653' /><p style="margin-left:2em">法堂<span class='note-inline'>([參-(彰-章)+三]楹)</span></p>
</div>
<div class='div-other'><a id='mulu2654' /><p style="margin-left:2em">僧院<span class='note-inline'>(壹房)</span></p>
</div>
<div class='div-other'><a id='mulu2655' /><p style="margin-left:2em">基址五畝<span class='note-inline'>(東至尹公主山　南至照山　西至鳳臺街　北至本菴墻)</span></p>
</div></div>
<div class='div-other'><a id='mulu2656' />
<p class='h2'><span class='note-inline'>(【文】)</span></p>
<div class='div-other'><a id='mulu2657' />
<p class='h3'>重脩月印菴記略</p><p class="byline">明工部主事建業黃謙</p><p>帝城之南近郊踰一二里古有月印菴者大德中無可大師闡揚道化之處歲久寢廢沒於荊榛弘治中宗師淨俊秀夫策杖自北而來游於南都凡古者興教之地靡不經歷見而心恱乃披荊棘剪草菜得其石礎舊址於荒蕪中結草菴於上日以禪誦為事一瓶一鉢絕無外慕道化所敷緇白嚮教水湧雲輸莫之能勝掄材鳩工擴而新之而菴成　正德庚午年中秋月望</p>
</div></div></div>
</div><!-- end of div[@id='body'] -->
</body></html>