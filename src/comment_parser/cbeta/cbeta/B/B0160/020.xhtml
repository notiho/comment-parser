<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>金陵梵剎志</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<a id='mulu1552' />
<p class='juan'>金陵梵剎志卷二十</p>
<div class='div-other'><a id='mulu1553' />
<p class='h1'><span class='note-inline'>(中剎)</span>永慶寺<span class='note-inline'>(古剎　勑賜)</span></p>
<div class='div-other'><a id='mulu1554' /><p style="margin-left:1em">在都城內北門橋虎賁右衛中城地南去所綂天界寺十二里梁天監間永慶公主香火因名寺有塔又名白塔寺代遠頹<span class='corr'>圮</span>惟塔獨存　國朝洪武間魏國具奏重建　賜今額正德間重修其地深僻林竹蒼翠蕭然野曠出寺左數十武有謝公墩極登眺之勝所領小剎曰獅子窟定林菴<span class='corr'>淨</span>樂菴虎賁正覺菴<span class='corr'>淨</span>土菴</p>
</div>
<div class='div-other'><a id='mulu1555' />
<p class='h2'>【殿堂】</p>
<div class='div-other'><a id='mulu1556' /><p style="margin-left:2em">山門<span class='note-inline'>([參-(彰-章)+三]楹)</span></p>
</div>
<div class='div-other'><a id='mulu1557' /><p style="margin-left:2em">天王殿<span class='note-inline'>(伍楹)</span></p>
</div>
<div class='div-other'><a id='mulu1558' /><p style="margin-left:2em">正佛殿<span class='note-inline'>(伍楹)</span></p>
</div>
<div class='div-other'><a id='mulu1559' /><p style="margin-left:2em">左立佛殿<span class='note-inline'>([參-(彰-章)+三]楹)</span></p>
</div>
<div class='div-other'><a id='mulu1560' /><p style="margin-left:2em">伽藍殿<span class='note-inline'>([參-(彰-章)+三]楹)</span></p>
</div>
<div class='div-other'><a id='mulu1561' /><p style="margin-left:2em">右觀音殿<span class='note-inline'>([參-(彰-章)+三]楹)</span></p>
</div>
<div class='div-other'><a id='mulu1562' /><p style="margin-left:2em">寶塔<span class='note-inline'>(壹座)</span></p>
</div>
<div class='div-other'><a id='mulu1563' /><p style="margin-left:2em">祖師殿<span class='note-inline'>([參-(彰-章)+三]楹)</span></p>
</div>
<div class='div-other'><a id='mulu1564' /><p style="margin-left:2em">鐘鼓樓<span class='note-inline'>(貳座)</span></p>
</div>
<div class='div-other'><a id='mulu1565' /><p style="margin-left:2em">廻廊<span class='note-inline'>(貳拾貳楹)</span></p>
</div>
<div class='div-other'><a id='mulu1566' /><p style="margin-left:2em">方丈<span class='note-inline'>(拾楹)</span></p>
</div>
<div class='div-other'><a id='mulu1567' /><p style="margin-left:2em">僧院<span class='note-inline'>(拾肆房)</span></p>
</div>
<div class='div-other'><a id='mulu1568' /><p style="margin-left:2em">基址肆百壹拾陸丈<span class='note-inline'>(東至官路　南至謝公墩　西至旗手衛倉　北至乾河沿)</span></p>
</div>
<div class='div-other'><a id='mulu1569' /><p style="margin-left:2em">禪院<span class='note-inline'>([參-(彰-章)+三]楹)</span></p>
</div></div>
<div class='div-other'><a id='mulu1570' />
<p class='h2'>【古蹟】</p>
<div class='div-other'><a id='mulu1571' /><p style="margin-left:2em">謝公墩<span class='note-inline'>(寺右相傳為謝安遊覽處墩不甚高實據江山城闕之勝)</span></p>
</div></div>
<div class='div-other'><a id='mulu1572' />
<p class='h2'><span class='note-inline'>(【文】)</span></p>
<div class='div-other'><a id='mulu1573' />
<p class='h3'>永慶寺緣起畧</p><p class="byline">明住持宗海</p><p>永慶寺係梁武帝天監間永慶公主香火累代年深殿堂廊廡傾頺無存止有塔一座舊基今左都督徐增壽同僧清古澗於洪武三十五年四月內具本奏准重建永慶講寺啟造佛殿天王等殿及眾僧房修理寶塔後於永樂六年正月二十六日南京僧錄司右覺義妙乘於靈谷寺口奏本寺重修與古澗養老又於永樂十年住持宗海移基重建正殿天主金剛等殿廊廡僧房　正綂十年八月十五日</p>
</div></div>
<div class='div-other'><a id='mulu1574' />
<p class='h2'><span class='note-inline'>(【詩】)</span></p>
<div class='div-other'><a id='mulu1575' />
<p class='h3'>登金陵冶城西北謝安墩</p><p class="byline">唐李白</p><p style="margin-left:3em"><span class='note-inline'>(此墩即晉太傅謝安與右軍王羲之同登超然有高世之志余將營園其上故作是詩)</span></p>
<p style="margin-left:0em;text-indent:0em;" class="lg-abnormal"><div class='lg-row'>晉室昔橫潰永嘉逐南奔沙塵何茫茫龍虎鬥朝昏胡馬風漢草天驕蹙中原哲匠感頹運雲鵬忽飛翻組練照楚國旌旗連海門西秦百萬眾戈甲如雲屯投鞭可填江一掃不足論皇運有返正醜虜無遺魂談笑遏橫流蒼生望斯存冶城訪古跡<span class='note-inline'>(一作至今古城隅)</span>猶有謝安墩憑覽周地險高標絕人喧想像東山姿緬懷右軍言梧桐識嘉樹蕙草留芳根白鷺映春洲青龍見朝暾地古雲物在臺傾禾黍繁我來酌清波于此樹名園功成拂衣去歸入武陵源</div>
</p></div>
<div class='div-other'><a id='mulu1576' />
<p class='h3'>謝安墩</p><p class="byline">宋王安石</p><p style="margin-left:0em;text-indent:0em;" class="lg-abnormal"><div class='lg-row'>我名公字偶相同我屋公墩在眼中公去我來墩屬我不應墩姓尚隨公</div>
</p></div>
<div class='div-other'><a id='mulu1577' />
<p class='h3'>謝公墩</p><p class="byline">宋王安石</p><p style="margin-left:0em;text-indent:0em;" class="lg-abnormal"><div class='lg-row'>走馬白下門投鞭謝公墩昔人不可見故物尚或存問樵樵不知問牧牧不言摩挲蒼苔石點檢屐齒痕想此絓長檣想此倚短轅想此玩雲月狼籍盤與樽井逕亦<span class='corr'>已</span>沒漫然禾黍村摧藏羊曇骨放浪李白魂亦<span class='corr'>已</span>同山丘緬懷蒔蘭蓀小草戲陳迹甘棠詠遺恩萬事付鬼籙恥榮何足論天機自開闔人理孰畔援公色無懼喜儻知禍福根涕淚對桓伊暮年無乃昏</div>
</p></div>
<div class='div-other'><a id='mulu1578' />
<p class='h3'>示永慶院秀老</p><p class="byline">宋王安石</p><p style="margin-left:0em;text-indent:0em;" class="lg-abnormal"><div class='lg-row'>禮房借枕得重欹陳迹翛然尚有詩嗟我與公皆老矣拂天松栢見栽時</div>
</p></div>
<div class='div-other'><a id='mulu1579' />
<p class='h3'>永慶寺</p><p class="byline">明顧璘</p><p style="margin-left:0em;text-indent:0em;" class="lg-abnormal"><div class='lg-row'>城郭晴光蕩客車古巖高寺切清虛鶯花不斷人天界龍象常依水竹居雲裏壺觴吞海色山中風物似秦餘靈踪咫尺常難到莫怪歸遲月滿衢</div>
</p></div>
<div class='div-other'><a id='mulu1580' />
<p class='h3'>九日登謝公墩分得今字</p><p class="byline">明焦竑</p><p style="margin-left:0em;text-indent:0em;" class="lg-abnormal"><div class='lg-row'>謝公臨眺處勝日一招尋我輩還時序荒墩自古今天空江影淨水脫鴈聲沈不有茱萸酒其如搖落心</div>
</p></div></div></div>
<div class='div-other'><a id='mulu1581' />
<p class='h1'><span class='note-inline'>(小剎)</span>獅子窟</p><p style="margin-left:1em">在都城內鷹揚倉後北城地南去所領永慶寺一里僧瑞麟建董太史玄宰書額林徑僻仄竹樹薈蔚是山林幽寂處</p>

<div class='div-other'><a id='mulu1582' />
<p class='h2'>【殿堂】</p>
<div class='div-other'><a id='mulu1583' /><p style="margin-left:2em">佛殿<span class='note-inline'>([參-(彰-章)+三]楹)</span></p>
</div>
<div class='div-other'><a id='mulu1584' /><p style="margin-left:2em">禪房<span class='note-inline'>(楹)</span></p>
</div>
<div class='div-other'><a id='mulu1585' /><p style="margin-left:2em">基址　畝</p>
</div></div></div>
<div class='div-other'><a id='mulu1586' />
<p class='h1'><span class='note-inline'>(小剎)</span>定林菴</p><p style="margin-left:1em">在斗門橋西　城地西南去所領永慶寺二里僧定林剏因名菴</p>

<div class='div-other'><a id='mulu1587' />
<p class='h2'>【殿堂】</p>
<div class='div-other'><a id='mulu1588' /><p style="margin-left:2em">佛殿<span class='note-inline'>([參-(彰-章)+三]楹)</span></p>
</div>
<div class='div-other'><a id='mulu1589' /><p style="margin-left:2em">僧院<span class='note-inline'>(壹房)</span></p>
</div>
<div class='div-other'><a id='mulu1590' /><p style="margin-left:2em">基址　畝</p>
</div></div>
<div class='div-other'><a id='mulu1591' />
<p class='h2'><span class='note-inline'>(【文】)</span></p>
<div class='div-other'><a id='mulu1592' />
<p class='h3'>定林菴記</p><p class="byline">明溫陵李贄</p><p>余不出山久矣會萬曆戊戌焦弱侯歸白下余隨之故余亦至白下至白下則詣定林菴而菴猶然無恙者則以定林在日素信愛於弱矦也定林不受徒眾今來住持者皆弱矦擇僧守之實不知定林作何面目則此菴苐屬定林創建耳名曰定林菴不虛耶定林創菴甫成即舍去牛首復創大華嚴閤弱矦碑紀其事甚明也閣甫成又舍去之楚訪余於天中之山而遂化於天中山塔於天中山馬伯時隱此山時特置山居一所度一僧使專守其塔矣今定林化去又十二年余未死又復來此復得見定林菴夫金陵古多名剎即廢與興誰復念者區區一定林菴安足為輕重而舊椽敗瓦人不忍毀則此菴雖小實賴定林久存名曰定林菴豈虛耶夫定林白下人也自幼不茹葷血又不娶日隨周生赴講學會塲當時所謂周安者是也余未嘗見周安與生但見其隨楊君道南至京邸耳時李翰峰李如真二先生俱在京告余曰周安知學子欲學幸母下視周安也蓋周安本隨周生執巾屨之任乃周生不力學而周安供茶設饌時時竊聽或獨立簷端或拱身柱側不欹不倚不退不倦卒致斯道又曰周安以周生病故而道南乃東南名士終歲讀書破寺中故周安復事道南夫以一周安乃得身事道南又得二李先生嘆<span class='corr'>羨</span>弱矦信愛則周安可知矣後二年余來金陵獲交周安而道南不幸遂死周安因白弱矦曰吾欲為僧夫吾迄歲山寺只多此數莖髮耳不剃何為弱矦無以應遂約余及管東溟諸公送周安於雲松禪師處披剃為弟子改法名曰定林此定林之所由名也弱矦又於館側別為菴院而余復書定林菴三字以匾之此又定林菴之所由名也弱矦曰菴存人亡見菴若見其人矣其人雖亡其菴尚存則人亦存雖然人今<span class='corr'>已</span>亡菴亦安得獨存惟有記述庶幾可久公不可以不記也余謂菴不足記也定林之菴不可以不記也今不記恐後我而生者且不知定林為何物此菴為何等矣夫從古以來僧之有志行者多矣獨定林哉余獨怪其不辭卑賤而有志於聖賢大道也故曰賤莫賤於不聞道定林自視其身為何如者故眾人卑之以為賤而定林不知也今天下冠冕之士儼然而登講帷口談仁義手揮麈尾可謂尊且貴矣而能自貴者誰歟况其隨從於講次之末者歟又况於僕廝之賤鞭箠之輩不以為我勞則必以為無益於克囊胞腹且相率攘袂而竊笑矣肯俛首下心歸禮窮士目倚簷楹欣樂而忘其身之賤必欲為聖人然後<span class='corr'>已</span>者耶古無有矣是宜記遂為之記不記菴專記定林名菴之由葢所以自厲亦所以風厲於將來者嗚呼道不虛談學務實效則此定林菴始不虛耳　萬曆戊戌夏日</p>
</div></div></div>
<div class='div-other'><a id='mulu1593' />
<p class='h1'><span class='note-inline'>(小剎)</span>淨樂菴</p><p style="margin-left:1em">在都城內北門橋虎賁右衛地西去所領永慶寺半里</p>

<div class='div-other'><a id='mulu1594' />
<p class='h2'>【殿堂】</p>
<div class='div-other'><a id='mulu1595' /><p style="margin-left:2em">觀音殿<span class='note-inline'>(壹楹)</span></p>
</div>
<div class='div-other'><a id='mulu1596' /><p style="margin-left:2em">佛殿<span class='note-inline'>(參楹)</span></p>
</div>
<div class='div-other'><a id='mulu1597' /><p style="margin-left:2em">僧院<span class='note-inline'>(壹房)</span></p>
</div>
<div class='div-other'><a id='mulu1598' /><p style="margin-left:2em">基址拾畝<span class='note-inline'>(東至沐府西門　南至民房　西至永慶寺　北至民房)</span></p>
</div></div></div>
<div class='div-other'><a id='mulu1599' />
<p class='h1'><span class='note-inline'>(小剎)</span>虎賁左衛正覺菴</p><p style="margin-left:1em">在都城內西城虎賁左衛地西南去所領永慶寺半里</p>

<div class='div-other'><a id='mulu1600' />
<p class='h2'>【殿堂】</p>
<div class='div-other'><a id='mulu1601' /><p style="margin-left:2em">山門<span class='note-inline'>(參楹)</span></p>
</div>
<div class='div-other'><a id='mulu1602' /><p style="margin-left:2em">佛殿<span class='note-inline'>(參楹)</span></p>
</div>
<div class='div-other'><a id='mulu1603' /><p style="margin-left:2em">僧院<span class='note-inline'>(壹房)</span></p>
</div>
<div class='div-other'><a id='mulu1604' /><p style="margin-left:2em">基址貳畝<span class='note-inline'>(東至木墀園　西至永慶寺　南至官街　北至千阿岸)</span></p>
</div></div></div>
<div class='div-other'><a id='mulu1605' />
<p class='h1'><span class='note-inline'>(小剎)</span>淨土菴</p><p style="margin-left:1em">在都城內　城府軍衛地西去所領永慶寺四里</p>

<div class='div-other'><a id='mulu1606' />
<p class='h2'>【殿堂】</p>
<div class='div-other'><a id='mulu1607' /><p style="margin-left:2em">伽藍殿<span class='note-inline'>(參楹)</span></p>
</div>
<div class='div-other'><a id='mulu1608' /><p style="margin-left:2em">佛殿<span class='note-inline'>(參楹)</span></p>
</div>
<div class='div-other'><a id='mulu1609' /><p style="margin-left:2em">基址貳畝<span class='note-inline'>(東至官巷　西至官巷　南至朱家塘　北至朱家房)</span></p>
</div></div></div>
<p class='juan'>金陵梵剎志卷二十<span class='note-inline'>(終)</span></p>
</div><!-- end of div[@id='body'] -->
</body></html>