<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>金陵梵剎志</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<a id='mulu1852' />
<p class='juan'>金陵梵剎志卷二十三</p>
<div class='div-other'><a id='mulu1853' />
<p class='h1'><span class='note-inline'>(中剎)</span>承恩寺<span class='note-inline'>(勑賜)</span></p><p style="margin-left:1em">在都城內鍼功坊地西南去所綂天界寺四里舊內旁王御用監故宅景泰間改為寺仍　勑賜額名近加修葺禪院改建於大殿之後山門內沿徑新植松杉欄楯鬱然增麗所領小寺曰亭子巷觀音菴佑國菴傘巷觀音菴</p>

<div class='div-other'><a id='mulu1854' />
<p class='h2'>【殿堂】</p>
<div class='div-other'><a id='mulu1855' /><p style="margin-left:2em">大山門<span class='note-inline'>(壹楹)</span></p>
</div>
<div class='div-other'><a id='mulu1856' /><p style="margin-left:2em">金剛殿<span class='note-inline'>([參-(彰-章)+三]楹)</span></p>
</div>
<div class='div-other'><a id='mulu1857' /><p style="margin-left:2em">天王殿<span class='note-inline'>([參-(彰-章)+三]楹)</span></p>
</div>
<div class='div-other'><a id='mulu1858' /><p style="margin-left:2em">正佛殿<span class='note-inline'>(伍楹)</span></p>
</div>
<div class='div-other'><a id='mulu1859' /><p style="margin-left:2em">左觀音殿<span class='note-inline'>([參-(彰-章)+三]楹)</span></p>
</div>
<div class='div-other'><a id='mulu1860' /><p style="margin-left:2em">伽藍殿<span class='note-inline'>(壹楹)</span></p>
</div>
<div class='div-other'><a id='mulu1861' /><p style="margin-left:2em">右輪藏殿<span class='note-inline'>([參-(彰-章)+三]楹)</span></p>
</div>
<div class='div-other'><a id='mulu1862' /><p style="margin-left:2em">祖師殿<span class='note-inline'>(壹楹)</span></p>
</div>
<div class='div-other'><a id='mulu1863' /><p style="margin-left:2em">迴廊<span class='note-inline'>(共貳拾楹)</span></p>
</div>
<div class='div-other'><a id='mulu1864' /><p style="margin-left:2em">方丈壹所<span class='note-inline'>(拾貳楹)</span></p>
</div>
<div class='div-other'><a id='mulu1865' /><p style="margin-left:2em">僧院<span class='note-inline'>(肆拾捌房)</span></p>
</div>
<div class='div-other'><a id='mulu1866' /><p style="margin-left:2em">基址壹百柒拾貳丈<span class='note-inline'>(東至舊內門南至三山街　西至官街　北至舊內園牆)</span></p>
</div></div>
<div class='div-other'><a id='mulu1867' />
<p class='h2'>【禪堂】</p>
<div class='div-other'><a id='mulu1868' /><p style="margin-left:2em">大門<span class='note-inline'>(壹楹)</span></p>
</div>
<div class='div-other'><a id='mulu1869' /><p style="margin-left:2em">禪堂<span class='note-inline'>(伍楹)</span></p>
</div>
<div class='div-other'><a id='mulu1870' /><p style="margin-left:2em">十方堂<span class='note-inline'>([參-(彰-章)+三]楹)</span></p>
</div>
<div class='div-other'><a id='mulu1871' /><p style="margin-left:2em">齋堂<span class='note-inline'>(壹楹)</span></p>
</div>
<div class='div-other'><a id='mulu1872' /><p style="margin-left:2em">靜室<span class='note-inline'>(肆楹)</span></p>
</div>
<div class='div-other'><a id='mulu1873' /><p style="margin-left:2em">厨庫<span class='note-inline'>(伍楹)</span></p>
</div></div>
<div class='div-other'><a id='mulu1874' />
<p class='h2'>【公產】</p>
<div class='div-other'><a id='mulu1875' /><p style="margin-left:2em">向南廊房<span class='note-inline'>(壹拾壹間)</span></p>
</div>
<div class='div-other'><a id='mulu1876' /><p style="margin-left:2em">房地<span class='note-inline'>(肆間半)</span></p>
</div>
<div class='div-other'><a id='mulu1877' /><p style="margin-left:2em">向西廊房<span class='note-inline'>(貳拾間)</span></p>
</div>
<div class='div-other'><a id='mulu1878' /><p style="margin-left:2em">房地<span class='note-inline'>(壹拾壹間)</span></p>
</div></div>
<div class='div-other'><a id='mulu1879' />
<p class='h2'>【禪堂】</p>
<div class='div-other'><a id='mulu1880' /><p style="margin-left:2em">向南廊房<span class='note-inline'>(壹拾貳間)</span></p>
</div>
<div class='div-other'><a id='mulu1881' /><p style="margin-left:2em">向西廊房<span class='note-inline'>(壹拾貳間)</span></p>
</div></div>
<div class='div-other'><a id='mulu1882' />
<p class='h2'>藏經護勑<span class='note-inline'>(文同天界)</span>　景泰三年六月十五日</p></div>
<div class='div-other'><a id='mulu1883' />
<p class='h2'><span class='note-inline'>(【文】)</span></p>
<div class='div-other'><a id='mulu1884' />
<p class='h3'>承恩寺記略</p><p class="byline">明南翰林學士晉陵王㒜</p><p>承恩禪寺在南京　舊內之旁前御用監王公瑾之故第公既歿改宅為寺　勑賜今額而復裒其餘資加繕治焉寺袤五百有四十尺廣殺其袤二百尺有奇其東北皆附禁垣南闢山門門側列肆餘七十楹連欐以達於西皆俯臨通衢歲入僦費以滋焚修而復其廛租由山門入施重門以次為殿者六位置中嚴而翼以鐘樓繚以廊廡他凡禪堂丈室僧廬以至齋庖庫庾之所又百二十有四楹大抵皆因其舊而增新之而易其榱桷加以牓署崇彼象設邃密靚雅足觀矣　成化三年七月</p>
</div></div></div>
<div class='div-other'><a id='mulu1885' />
<p class='h1'><span class='note-inline'>(小剎)</span>亭子巷觀音菴</p><p style="margin-left:1em">在都城內中城地西去所領承恩寺一里</p>

<div class='div-other'><a id='mulu1886' />
<p class='h2'>【殿堂】</p>
<div class='div-other'><a id='mulu1887' /><p style="margin-left:2em">諸天殿<span class='note-inline'>([參-(彰-章)+三]楹)</span></p>
</div>
<div class='div-other'><a id='mulu1888' /><p style="margin-left:2em">大佛樓<span class='note-inline'>([參-(彰-章)+三]楹)</span></p>
</div>
<div class='div-other'><a id='mulu1889' /><p style="margin-left:2em">僧院<span class='note-inline'>(貳房)</span></p>
</div>
<div class='div-other'><a id='mulu1890' /><p style="margin-left:2em">基址壹畝<span class='note-inline'>(東至官巷　南至官巷西至潘家菴　北至賣家房)</span></p>
</div></div></div>
<div class='div-other'><a id='mulu1891' />
<p class='h1'><span class='note-inline'>(小剎)</span>佑國菴</p><p style="margin-left:1em">在都城內淮清橋中城地南去所領承恩寺一里即　國初逍遙樓阯永樂間欽　賜永康矦後建菴雲水相聚棲泊不常今募建潮音閣漸拓舊宇</p>

<div class='div-other'><a id='mulu1892' />
<p class='h2'>【殿堂】</p>
<div class='div-other'><a id='mulu1893' /><p style="margin-left:2em">關聖殿<span class='note-inline'>([參-(彰-章)+三]楹)</span></p>
</div>
<div class='div-other'><a id='mulu1894' /><p style="margin-left:2em">正佛殿<span class='note-inline'>([參-(彰-章)+三]楹)</span></p>
</div>
<div class='div-other'><a id='mulu1895' /><p style="margin-left:2em">潮音閣<span class='note-inline'>([參-(彰-章)+三]楹)</span></p>
</div>
<div class='div-other'><a id='mulu1896' /><p style="margin-left:2em">僧院<span class='note-inline'>(壹房)</span></p>
</div>
<div class='div-other'><a id='mulu1897' /><p style="margin-left:2em">基址貳畝<span class='note-inline'>(東至井巷　南至清溪河　西至銀定橋　北至永府塘)</span></p>
</div></div>
<div class='div-other'><a id='mulu1898' />
<p class='h2'><span class='note-inline'>(【文】)</span></p>
<div class='div-other'><a id='mulu1899' />
<p class='h3'>建立潮音閣疏</p><p class="byline">明南國子博士臧懋循</p><p>葢聞欲證菩提之果必種福田將弘利益之門須修淨土顧大事匪資獨力而善緣共結同心謹列勝因爰求月捨有佑國菴者我　國初逍遙樓故基也虹橋東界源通淮水之清鴈塔南騫氣擁鍾陵之紫自　皇輿之改御嘅慶域之空留二百年夜舞朝歌恍如疇昔幾千武金臺玉榭盡入銷沉每經瓦礫之塗何限羹牆之感永府繇華閥智啟慧輪以六代代興皆不廢雨花之地况三山山立猶堪成選佛之塲了凌欲界而樹㫋檀闢囂廛以開正覺前莊武安玅相護法攸存後供世尊如來闡化斯在左營香積右結禪棲雖兹芥子之區儼若蓮花之境首僧明成戒行無闕薰修有聞念象教之陵遲愍龍宮之湫溢矢心方便殫力經營將鳩銖寸之餘重建潮音之閣俯睇則紅塵四合見三市之盈虛仰瞻則紫禁千尋連九重之峭蒨庶以祈奉佛寶普濟羣迷而檀施尚疎慈願未滿特謁居士用伸片言於是躬損微貲手創短疏蘄我大眾投此藂林悟夙生多寶之良緣舉長者布金之盛事凡國將凡宰官凡婆羅釋種並屬幻身或銀錢或米麥或纓絡玅衣元非私物施財施法共培善業之根去恡去貪勿蹈癡頑之網務使淨居巍搆梵宇崇觀振錫者悉爾皈依傳燈者于焉萃止螭扶贔屭別題孝綽之詞鴿繞罘罳更表景明之額縱復高天鑠於熛炭大地淪於積流而祗園姓名固<span class='corr'>已</span>等斯文之不朽靈山面目終當歷浩刼以長圓</p>
</div></div></div>
<div class='div-other'><a id='mulu1900' />
<p class='h1'><span class='note-inline'>(小剎)</span>傘巷觀音菴</p><p style="margin-left:1em">在都城內錦衣衛中城地東南去所領承恩寺二里</p>

<div class='div-other'><a id='mulu1901' />
<p class='h2'>【殿堂】</p>
<div class='div-other'><a id='mulu1902' /><p style="margin-left:2em">韋馱殿<span class='note-inline'>([參-(彰-章)+三]楹)</span></p>
</div>
<div class='div-other'><a id='mulu1903' /><p style="margin-left:2em">佛殿<span class='note-inline'>([參-(彰-章)+三]楹)</span></p>
</div>
<div class='div-other'><a id='mulu1904' /><p style="margin-left:2em">右火神殿<span class='note-inline'>(壹大楹)</span></p>
</div>
<div class='div-other'><a id='mulu1905' /><p style="margin-left:2em">僧院<span class='note-inline'>(壹房)</span></p>
</div>
<div class='div-other'><a id='mulu1906' /><p style="margin-left:2em">基址壹畆<span class='note-inline'>(東至醫學　南至官街　西至官巷　北至千水營)</span></p>
</div></div></div>
</div><!-- end of div[@id='body'] -->
</body></html>