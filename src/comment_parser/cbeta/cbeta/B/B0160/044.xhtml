<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>金陵梵剎志</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<a id='mulu3067' />
<p class='juan'>金陵梵剎志卷四十四</p>
<div class='div-other'><a id='mulu3068' />
<p class='h1'><span class='note-inline'>(中剎)</span>幽棲山祖堂寺<span class='note-inline'>(古剎)</span></p><p style="margin-left:1em">在郭外南城建業鄉北去聚寶門及所綂報恩寺各三十里劉宋大明中建寺在幽棲山故名唐貞觀初僧法融為南宗第一禪師居此改山曰祖堂又名祖堂寺光啟中廢楊吳太和中改延壽院宋治平中復為幽棲國朝如舊招提既古泉壑亦幽牛首獻花之間都無俗處所領小剎曰吉山寺永泰寺寧海寺靜居寺</p>

<div class='div-other'><a id='mulu3069' />
<p class='h2'>【殿堂】</p>
<div class='div-other'><a id='mulu3070' /><p style="margin-left:2em">金剛殿<span class='note-inline'>(伍楹)</span></p>
</div>
<div class='div-other'><a id='mulu3071' /><p style="margin-left:2em">天王殿<span class='note-inline'>(伍楹)</span></p>
</div>
<div class='div-other'><a id='mulu3072' /><p style="margin-left:2em">佛殿<span class='note-inline'>(伍楹)</span></p>
</div>
<div class='div-other'><a id='mulu3073' /><p style="margin-left:2em">千佛殿<span class='note-inline'>(伍楹)</span></p>
</div>
<div class='div-other'><a id='mulu3074' /><p style="margin-left:2em">觀音殿<span class='note-inline'>([參-(彰-章)+三]楹)</span></p>
</div>
<div class='div-other'><a id='mulu3075' /><p style="margin-left:2em">左華嚴樓<span class='note-inline'>(伍楹)</span></p>
</div>
<div class='div-other'><a id='mulu3076' /><p style="margin-left:2em">左水陸殿<span class='note-inline'>(伍楹)</span></p>
</div>
<div class='div-other'><a id='mulu3077' /><p style="margin-left:2em">基址貳百肆拾[參-(彰-章)+三]畆貳分<span class='note-inline'>(東至寺天盤嶺　西至寺西峰嶺　南至寺寶蓋山頂　北至寺蜈蜂嶺)</span></p>
</div>
<div class='div-other'><a id='mulu3078' />
<p class='h3'>【禪院】</p>
<div class='div-other'><a id='mulu3079' /><p style="margin-left:2em">禪堂<span class='note-inline'>([參-(彰-章)+三]層拾伍楹)</span></p>
</div>
<div class='div-other'><a id='mulu3080' /><p style="margin-left:2em">齋堂<span class='note-inline'>(貳層拾楹)</span></p>
</div>
<div class='div-other'><a id='mulu3081' /><p style="margin-left:2em">厨庫茶寮<span class='note-inline'>(共伍楹)</span></p>
</div></div></div>
<div class='div-other'><a id='mulu3082' />
<p class='h2'>【公產】</p>
<div class='div-other'><a id='mulu3083' /><p style="margin-left:2em">田地山塘<span class='note-inline'>(共伍百捌畆肆分[參-(彰-章)+三]厘)</span></p>
</div></div>
<div class='div-other'><a id='mulu3084' />
<p class='h2'>【山水】</p>
<div class='div-other'><a id='mulu3085' /><p style="margin-left:2em">幽棲山<span class='note-inline'>(即花巖山)</span></p>
</div>
<div class='div-other'><a id='mulu3086' /><p style="margin-left:2em">祖師洞<span class='note-inline'>(融法師晏坐處)</span></p>
</div>
<div class='div-other'><a id='mulu3087' /><p style="margin-left:2em">朝陽洞　虎跑泉　金龜池　香水海<span class='note-inline'>(山頂冬夏不竭)</span></p>
</div></div>
<div class='div-other'><a id='mulu3088' />
<p class='h2'>【古蹟】</p>
<div class='div-other'><a id='mulu3089' /><p style="margin-left:2em">佛字<span class='note-inline'>(在祖師洞石唐貞觀年嬾融禪師居此修道四祖道信經過就石書一佛字令坐之融作怖勢祖云還有這箇在)</span></p>
</div>
<div class='div-other'><a id='mulu3090' /><p style="margin-left:2em">佛脚蹟</p>
</div></div>
<div class='div-other'><a id='mulu3091' />
<p class='h2'>【人物】</p>
<div class='div-other'><a id='mulu3092' />
<p class='h3'>【唐】</p>
<div class='div-other'><a id='mulu3093' /><p style="margin-left:2em">法融<span class='note-inline'>(有傳略)</span></p>
</div></div></div>
<div class='div-other'><a id='mulu3094' />
<p class='h2'><span class='note-inline'>(【傳】)</span></p>
<div class='div-other'><a id='mulu3095' />
<p class='h3'>法融禪師傳略<span class='note-inline'>(全傳入弘覺寺)</span></p><p class="byline">傳燈錄</p><p style="margin-left:2em">入牛頭山幽棲寺北巗之石室有百鳥衘花之異唐貞觀中四祖遙觀氣象知彼山有奇異之人乃躬自尋訪問寺僧此間有道人否曰出家兒那箇不是道人祖曰阿那箇是道人僧無對別僧云此去中山十里來有一懶融見人不起亦不合掌莫是道人祖遂入山見師端坐自若曾無所顧祖問曰在此作什麼師曰觀心祖曰觀是何人心是何物師無對便起作禮師曰大德高棲何所祖曰貧道不决所止或東或西師曰還識道信禪師否曰何以問它師曰嚮德滋久兾一禮謁曰道信禪師貧道是也師曰因何降此祖曰特來相訪莫更有宴息之處否師指後靣云別有小菴遂引祖至菴所遠菴唯見虎狼之類祖乃舉兩手作怖勢師曰猶有這箇在祖曰適來見什麼師無語少選祖却於師宴坐石上書一佛字師覩之竦然祖曰猶有這箇在師未曉乃稽首請說真要祖曰夫百千法門同歸方寸河沙妙德總在心源一切戒門定門慧門神化變化悉自具足不離汝心一切煩惱業障本來空寂一切因果皆如夢幻無三界可出無菩提可求人與非人性相平等大道虛曠絕思絕慮如是之法汝今<span class='corr'>已</span>得更無闕少與佛何殊更無別法汝但任心自在莫作觀行亦莫澄心莫起貪瞋莫懷愁慮蕩蕩無碍任意縱橫不作諸善不作諸惡行住坐臥觸目遇緣總是佛之妙用快樂無憂故名為佛師曰心既具足何者是佛何者是心祖曰非心不問佛問佛非不心師曰既不許作觀行於境起時如何對治祖曰境緣無好醜好醜起於心心若不強名妄情從何起妄情既不起真心任徧知汝但隨心自在無復對治即名常住法身無有變異吾受璨大師頓教法門今付於汝汝今諦受吾言只住此山向後當有五人紹汝玄化<span class='note-inline'>(圭峰判為泯絕無寄宗引破相教而印之有僧問南泉牛頭未見四祖時為什麼鳥獸衘花供養南泉云只為步步踏佛階梯洞山云如掌觀珠意不暫捨僧云見後為什麼不來南泉云直饒不來猶校王老師一線道洞山云通身去也又一尊宿答前兩問皆云賊不打貧兒家僧問一老宿牛頭未見四祖時如何曰如條貫葉僧云見後如何曰秋夜紛紛又僧問吳越永明潛禪師牛頭未見四祖時如何潛云牛頭僧云見後如何潛云牛頭諸方多舉唱不可備錄)</span></p>
</div></div>
<div class='div-other'><a id='mulu3096' />
<p class='h2'><span class='note-inline'>(【詩】)</span></p>
<div class='div-other'><a id='mulu3097' />
<p class='h3'>遊幽棲寺</p><p class="byline">明王韋</p><p style="margin-left:0em;text-indent:0em;" class="lg-abnormal"><div class='lg-row'>衣鉢今何在遺堂闢絳扉園秋霜柿落溪晚露芹肥茶客求逋至林僧出餉歸花巗鐘梵近香雨背山飛</div>
</p></div>
<div class='div-other'><a id='mulu3098' />
<p class='h3'>祖堂山</p><p class="byline">明朱應登</p><p style="margin-left:0em;text-indent:0em;" class="lg-abnormal"><div class='lg-row'>長廊卷幔得閒凭南國秋容望不勝香閣梵音傳遠磬石幢寒影護懸燈山深疑有長生藥寺古應多入定僧人語忽然飄下界始知身在白雲層</div>
</p></div>
<div class='div-other'><a id='mulu3099' />
<p class='h3'>祖堂山</p><p class="byline">明顧源</p><p style="margin-left:0em;text-indent:0em;" class="lg-abnormal"><div class='lg-row'>步入招提境雲蘿隱法堂蓮峰低寶座檀樹拂經牀深壁燈烟細孤龕栢子香坐來毛骨冷空翠濕衣裳</div>
</p></div>
<div class='div-other'><a id='mulu3100' />
<p class='h3'>祖堂山</p><p class="byline">明盛時泰</p><p style="margin-left:0em;text-indent:0em;" class="lg-abnormal"><div class='lg-row'>落日深林<span class='corr'>逢</span>遠公銅瓶錫杖得相從層欄遠接諸天外丈室平臨萬壑中鍾阜斷雲連古戍秣陵殘葉下西風陶潛不為鐘聲去月夜相邀溪水東</div>
</p></div>
<div class='div-other'><a id='mulu3101' />
<p class='h3'>祖堂山</p><p class="byline">明王世貞</p><p style="margin-left:0em;text-indent:0em;" class="lg-abnormal"><div class='lg-row'>大道本無綂茲綂乃融師智巗敷五葉鶴林橫一枝任爾黃梅發差強未熟時</div>
</p></div>
<div class='div-other'><a id='mulu3102' />
<p class='h3'>上巳後二日遊幽棲寺</p><p class="byline">明湯顯祖</p><p style="margin-left:0em;text-indent:0em;" class="lg-abnormal"><div class='lg-row'>百日齋初過三春綠<span class='corr'>已</span>齊披雲眠佛窟殘屐到幽棲</div>
</p></div></div></div>
<div class='div-other'><a id='mulu3103' />
<p class='h1'><span class='note-inline'>(小剎)</span>吉山寺<span class='note-inline'>(古剎)</span></p><p style="margin-left:1em">在京郭鳳臺門外南城泰北鄉北去所領祖堂寺伍里去聚寶門三十五里梁天監年創今<span class='corr'>圮</span></p>

<div class='div-other'><a id='mulu3104' />
<p class='h2'>【殿堂】</p>
<div class='div-other'><a id='mulu3105' /><p style="margin-left:2em">山門<span class='note-inline'>(壹楹)</span></p>
</div>
<div class='div-other'><a id='mulu3106' /><p style="margin-left:2em">佛殿<span class='note-inline'>([參-(彰-章)+三]楹)</span></p>
</div>
<div class='div-other'><a id='mulu3107' /><p style="margin-left:2em">佛堂<span class='note-inline'>([參-(彰-章)+三]楹)</span></p>
</div>
<div class='div-other'><a id='mulu3108' /><p style="margin-left:2em">僧院<span class='note-inline'>([參-(彰-章)+三]房)</span></p>
</div>
<div class='div-other'><a id='mulu3109' /><p style="margin-left:2em">基址[參-(彰-章)+三]畆<span class='note-inline'>(東至王家山　南至走路　西至水蒲　北至後山)</span></p>
</div></div></div>
<div class='div-other'><a id='mulu3110' />
<p class='h1'><span class='note-inline'>(小剎)</span>永泰講寺<span class='note-inline'>(古剎)</span></p><p style="margin-left:1em">在郭外南城地吉山去所領祖堂寺　里　去聚寶門二十里梁建南唐葬淨果禪師因名淨果院後復名寺</p>

<div class='div-other'><a id='mulu3111' />
<p class='h2'>【殿堂】</p>
<div class='div-other'><a id='mulu3112' /><p style="margin-left:2em">金剛殿<span class='note-inline'>([參-(彰-章)+三]楹)</span></p>
</div>
<div class='div-other'><a id='mulu3113' /><p style="margin-left:2em">正佛殿<span class='note-inline'>([參-(彰-章)+三]楹)</span></p>
</div>
<div class='div-other'><a id='mulu3114' /><p style="margin-left:2em">僧院<span class='note-inline'>(壹房)</span></p>
</div>
<div class='div-other'><a id='mulu3115' /><p style="margin-left:2em">基址伍畆貳分<span class='note-inline'>(東至本寺山　南至本寺菜園　西至本寺山　北至本寺靠山)</span></p>
</div></div>
<div class='div-other'><a id='mulu3116' />
<p class='h2'>【公產】</p>
<div class='div-other'><a id='mulu3117' /><p style="margin-left:2em">田山塘<span class='note-inline'>(共[參-(彰-章)+三]拾畆)</span></p>
</div></div></div>
<div class='div-other'><a id='mulu3118' />
<p class='h1'><span class='note-inline'>(小剎)</span>寧海寺　<span class='note-inline'>(勅賜)</span></p><p style="margin-left:1em">在郭外南城地西去所領祖堂寺相望北去聚寶門三十里正綂間中使至西洋諸國船回遇海風作念佛號解脫奏聞　賜建此寺</p>

<div class='div-other'><a id='mulu3119' />
<p class='h2'>【殿堂】</p>
<div class='div-other'><a id='mulu3120' /><p style="margin-left:2em">正佛殿<span class='note-inline'>([參-(彰-章)+三]楹)</span></p>
</div>
<div class='div-other'><a id='mulu3121' /><p style="margin-left:2em">禪堂<span class='note-inline'>([參-(彰-章)+三]楹)</span></p>
</div>
<div class='div-other'><a id='mulu3122' /><p style="margin-left:2em">僧院<span class='note-inline'>(壹房)</span></p>
</div>
<div class='div-other'><a id='mulu3123' /><p style="margin-left:2em">基址伍畆<span class='note-inline'>(東至本寺山　南至本寺地　西至本寺山　北至本寺山)</span></p>
</div></div></div>
<div class='div-other'><a id='mulu3124' />
<p class='h1'><span class='note-inline'>(小剎)</span>靜居寺<span class='note-inline'>(古剎)</span></p><p style="margin-left:1em">在郭外南城江寧鎮東北去所領祖堂寺三十五里北去聚寶門六十里乹道志本唐天福寺基會昌中廢南唐復為淨住院宋治平改今額　國朝如之按實錄梁天監五年置淨居寺款州<span class='corr'>刺</span>史劉威造即此</p>

<div class='div-other'><a id='mulu3125' />
<p class='h2'>【殿堂】</p>
<div class='div-other'><a id='mulu3126' /><p style="margin-left:2em">山門<span class='note-inline'>([參-(彰-章)+三]楹)</span></p>
</div>
<div class='div-other'><a id='mulu3127' /><p style="margin-left:2em">佛殿<span class='note-inline'>([參-(彰-章)+三]楹)</span></p>
</div>
<div class='div-other'><a id='mulu3128' /><p style="margin-left:2em">地藏殿<span class='note-inline'>([參-(彰-章)+三]楹)</span></p>
</div>
<div class='div-other'><a id='mulu3129' /><p style="margin-left:2em">僧院<span class='note-inline'>(肆房)</span></p>
</div>
<div class='div-other'><a id='mulu3130' /><p style="margin-left:2em">基址伍畆陸分玖厘<span class='note-inline'>(東至　南至　西至　北至俱本寺山)</span></p>
</div></div>
<div class='div-other'><a id='mulu3131' />
<p class='h2'>【公產】</p>
<div class='div-other'><a id='mulu3132' /><p style="margin-left:2em">地山塘<span class='note-inline'>(共壹拾肆畆捌分貳厘)</span></p>
</div></div></div>
<div class='div-other'><a id='mulu3133' />
<p class='h1'><span class='note-inline'>(小剎)</span>懋德菴</p><p style="margin-left:1em">在郭外南城左墅村南去所領祖堂寺十里北去聚寶門四十里</p>

<div class='div-other'><a id='mulu3134' />
<p class='h2'>【殿堂】</p>
<div class='div-other'><a id='mulu3135' /><p style="margin-left:2em">正殿<span class='note-inline'>(三楹)</span></p>
</div>
<div class='div-other'><a id='mulu3136' /><p style="margin-left:2em">後殿<span class='note-inline'>(三楹)</span></p>
</div>
<div class='div-other'><a id='mulu3137' /><p style="margin-left:2em">僧院<span class='note-inline'>(壹房)</span></p>
</div>
<div class='div-other'><a id='mulu3138' /><p style="margin-left:2em">廂房<span class='note-inline'>(陸楹)</span></p>
</div>
<div class='div-other'><a id='mulu3139' /><p style="margin-left:2em">基址捌畝<span class='note-inline'>(東至宋家地　南至本菴山　西至宋家地　北至本菴山)</span></p>
</div></div>
<div class='div-other'><a id='mulu3140' />
<p class='h2'>【公產】</p>
<div class='div-other'><a id='mulu3141' /><p style="margin-left:2em">田地山塘<span class='note-inline'>(共捌拾伍畝貳分)</span></p>
</div></div></div>
<p class='juan'>金陵梵剎志卷四十四</p>
</div><!-- end of div[@id='body'] -->
</body></html>