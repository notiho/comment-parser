<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>金陵梵剎志</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<a id='mulu1100' />
<p class='juan'>金陵梵剎志卷十三</p>
<div class='div-other'><a id='mulu1101' />
<p class='h1'><span class='note-inline'>(中剎)</span>廣惠院<span class='note-inline'>(古剎)</span></p>
<div class='div-other'><a id='mulu1102' /><p style="margin-left:1em">在都城外西去所統靈谷寺二十五里朝陽門三十里東城蒲塘地宋延祐間創名護烈菴元至正癸未改廣惠院　國朝弘治四年重建所領小剎曰崇善寺寶善寺龍泉菴隱靜寺本業寺普濟菴普濟寺山海院</p>
</div>
<div class='div-other'><a id='mulu1103' />
<p class='h2'>【殿堂】</p>
<div class='div-other'><a id='mulu1104' /><p style="margin-left:2em">山門<span class='note-inline'>(壹楹)</span></p>
</div>
<div class='div-other'><a id='mulu1105' /><p style="margin-left:2em">伽藍殿<span class='note-inline'>(伍楹)</span></p>
</div>
<div class='div-other'><a id='mulu1106' /><p style="margin-left:2em">正佛殿<span class='note-inline'>(參楹)</span></p>
</div>
<div class='div-other'><a id='mulu1107' /><p style="margin-left:2em">觀音殿<span class='note-inline'>(參楹)</span></p>
</div>
<div class='div-other'><a id='mulu1108' /><p style="margin-left:2em">僧院<span class='note-inline'>(壹房)</span></p>
</div>
<div class='div-other'><a id='mulu1109' /><p style="margin-left:2em">基址參畝<span class='note-inline'>(東至靈山　南至官山　西至南村　北至後南村)</span></p>
</div></div>
<div class='div-other'><a id='mulu1110' />
<p class='h2'>【公產】</p>
<div class='div-other'><a id='mulu1111' /><p style="margin-left:2em">田地山塘<span class='note-inline'>(共壹百壹畝伍厘)</span></p>
</div></div></div>
<div class='div-other'><a id='mulu1112' />
<p class='h1'><span class='note-inline'>(小剎)</span>崇善寺<span class='note-inline'>(古剎　勑賜)</span></p><p style="margin-left:1em">在都城滄波門外東城北去所領廣惠院五里西去朝陽門二十二里梁寶誌公行化之地舊名城頭菴宣德間僧文瑞規創景泰壬申遣徒赴奏　賜額今殿僅存鐘梵銷歇遺址在荒榛斷岸間</p>

<div class='div-other'><a id='mulu1113' />
<p class='h2'>【殿堂】</p>
<div class='div-other'><a id='mulu1114' /><p style="margin-left:2em">正佛殿<span class='note-inline'>(參楹)</span></p>
</div>
<div class='div-other'><a id='mulu1115' /><p style="margin-left:2em">左鍾樓<span class='note-inline'>(壹座)</span></p>
</div>
<div class='div-other'><a id='mulu1116' /><p style="margin-left:2em">僧院<span class='note-inline'>(壹房)</span></p>
</div>
<div class='div-other'><a id='mulu1117' /><p style="margin-left:2em">基址參畝<span class='note-inline'>(東至寺塔院　南至官路　西至[穴/(卸-ㄗ)]塘　北至官路)</span></p>
</div></div>
<div class='div-other'><a id='mulu1118' />
<p class='h2'><span class='note-inline'>(【文】)</span></p>
<div class='div-other'><a id='mulu1119' />
<p class='h3'>崇善禪寺碑銘畧</p><p class="byline">明南尚寶少卿夏瑄</p><p>寺去都城東十里許舊名城頭菴梁朝寶誌公大士行化之地也溪山縈映得地幽勝歷年久遠興廢不一宣德間僧文瑞募十方信施營造仍續置田地若干畝以充常住香燈近村往來病涉建橋梁四處以便行人滄波門外置化人亭一所為此方送終者計可免暴露景泰壬申年遣其徒良禋赴　闕奏請寺額　聖旨以崇善賜之經始於正統丁巳落成於景泰壬申</p>
</div></div></div>
<div class='div-other'><a id='mulu1120' />
<p class='h1'><span class='note-inline'>(小剎)</span>寶善寺<span class='note-inline'>(古剎　勑賜)</span></p><p style="margin-left:1em">在都城滄波門外東城北去所領廣惠院八里西去朝陽門二十二里舊名解脫菴太定間剏　國朝正統初為靈谷寺僧左講經正暎塔院　上遣禮官諭祭增葺殿宇奏　賜今額枕山臨澗古栢陰深疊嶂平疇村春野外居然鄉落</p>

<div class='div-other'><a id='mulu1121' />
<p class='h2'>【殿堂】</p>
<div class='div-other'><a id='mulu1122' /><p style="margin-left:2em">天王殿<span class='note-inline'>([參-(彰-章)+三]楹)</span></p>
</div>
<div class='div-other'><a id='mulu1123' /><p style="margin-left:2em">正佛殿<span class='note-inline'>([參-(彰-章)+三]楹)</span></p>
</div>
<div class='div-other'><a id='mulu1124' /><p style="margin-left:2em">僧院<span class='note-inline'>([參-(彰-章)+三]房)</span></p>
</div>
<div class='div-other'><a id='mulu1125' /><p style="margin-left:2em">基址肆畝<span class='note-inline'>(東至本寺　西至官滿　南至忻府墳　北至廟基)</span></p>
</div></div>
<div class='div-other'><a id='mulu1126' />
<p class='h2'>【公產】</p>
<div class='div-other'><a id='mulu1127' /><p style="margin-left:2em">田地山塘<span class='note-inline'>(共伍拾伍畝[參-(彰-章)+三]分肆厘)</span></p>
</div></div></div>
<div class='div-other'><a id='mulu1128' />
<p class='h1'><span class='note-inline'>(小剎)</span>龍泉菴<span class='note-inline'>(古剎)</span></p><p style="margin-left:1em">在都城滄波門外東城白巖嶂地北去所領廣惠院三十里西去正陽門三十五里相傳有白鶴仙曾此修煉元至正初僧祥雲慶結菴有泉飛瀑如龍因名</p>

<div class='div-other'><a id='mulu1129' />
<p class='h2'>【殿堂】</p>
<div class='div-other'><a id='mulu1130' /><p style="margin-left:2em">寶公堂<span class='note-inline'>([參-(彰-章)+三]楹)</span></p>
</div>
<div class='div-other'><a id='mulu1131' /><p style="margin-left:2em">正佛殿<span class='note-inline'>([參-(彰-章)+三]楹)</span></p>
</div>
<div class='div-other'><a id='mulu1132' /><p style="margin-left:2em">僧院<span class='note-inline'>(壹楹)</span></p>
</div>
<div class='div-other'><a id='mulu1133' /><p style="margin-left:2em">基址壹畝<span class='note-inline'>(東至吳家山　西至石灰[穴/(卸-ㄗ)]　南至磨盤山　北至官清)</span></p>
</div></div>
<div class='div-other'><a id='mulu1134' />
<p class='h2'>【公產】</p>
<div class='div-other'><a id='mulu1135' /><p style="margin-left:2em">田地山塘<span class='note-inline'>(共壹拾[參-(彰-章)+三]畝貳分壹厘)</span></p>
</div></div></div>
<div class='div-other'><a id='mulu1136' />
<p class='h1'><span class='note-inline'>(小剎)</span>隱靜寺<span class='note-inline'>(古剎)</span></p><p style="margin-left:1em">在郭城滄波門外東城地北去所領廣惠院二十五里西去正陽門三十里唐時建古碑剝落苔蘚間字蝕其半</p>

<div class='div-other'><a id='mulu1137' />
<p class='h2'>【殿堂】</p>
<div class='div-other'><a id='mulu1138' /><p style="margin-left:2em">山門<span class='note-inline'>([參-(彰-章)+三]楹)</span></p>
</div>
<div class='div-other'><a id='mulu1139' /><p style="margin-left:2em">佛殿<span class='note-inline'>([參-(彰-章)+三]楹)</span></p>
</div>
<div class='div-other'><a id='mulu1140' /><p style="margin-left:2em">觀音殿<span class='note-inline'>([參-(彰-章)+三]楹)</span></p>
</div>
<div class='div-other'><a id='mulu1141' /><p style="margin-left:2em">左三界殿<span class='note-inline'>([參-(彰-章)+三]楹)</span></p>
</div>
<div class='div-other'><a id='mulu1142' /><p style="margin-left:2em">僧院<span class='note-inline'>(壹房)</span></p>
</div>
<div class='div-other'><a id='mulu1143' /><p style="margin-left:2em">基址[參-(彰-章)+三]畝<span class='note-inline'>(東至土地廟　西至孟朱山　南至官路　北至孟廷珮山)</span></p>
</div></div></div>
<div class='div-other'><a id='mulu1144' />
<p class='h1'><span class='note-inline'>(小剎)</span>本業寺<span class='note-inline'>(古剎)</span></p><p style="margin-left:1em">在郭城麒麟門外東城地西去所領廣惠院七里朝陽門二十五里實錄天監九年置本業寺釋淨玉捨宅不知何時保大間僧令安重修唐乾德年碑尚存</p>

<div class='div-other'><a id='mulu1145' />
<p class='h2'>【殿堂】</p>
<div class='div-other'><a id='mulu1146' /><p style="margin-left:2em">天王殿<span class='note-inline'>([參-(彰-章)+三]楹)</span></p>
</div>
<div class='div-other'><a id='mulu1147' /><p style="margin-left:2em">正佛殿<span class='note-inline'>([參-(彰-章)+三]楹)</span></p>
</div>
<div class='div-other'><a id='mulu1148' /><p style="margin-left:2em">法堂殿<span class='note-inline'>(伍楹)</span></p>
</div>
<div class='div-other'><a id='mulu1149' /><p style="margin-left:2em">僧院<span class='note-inline'>(貳房)</span></p>
</div>
<div class='div-other'><a id='mulu1150' /><p style="margin-left:2em">基址拾畝<span class='note-inline'>(東至本寺山　南至本寺山　西至官路　北至本寺山)</span></p>
</div></div>
<div class='div-other'><a id='mulu1151' />
<p class='h2'>【公產】</p>
<div class='div-other'><a id='mulu1152' /><p style="margin-left:2em">田地山塘<span class='note-inline'>(共肆拾陸畝肆分伍厘)</span></p>
</div></div>
<div class='div-other'><a id='mulu1153' />
<p class='h2'><span class='note-inline'>(【文】)</span></p>
<div class='div-other'><a id='mulu1154' />
<p class='h3'>本業寺記</p><p class="byline">唐僧契撫</p><p>夫以星池布彩扶列宿于玄穹鶴樹收光運真風于像教遠則摩騰入漢近乃達磨來梁傳三乘一性之宗古今恒爾指見智無生之忍人我自除所以佛依法住法假人私道本無心即心悟道未證斯理體解如然喧寂之居故非常得依國王水土事佛缾盂設戒防身藏名遠惡剋修三業不止六塵稟奉四儀方歸八正其本業寺者梁天監九年有釋淨玉捨宅為寺累代廢興石像既存鄉人崇信凡經亢燎眾聚祈求進奉國而事家實遵堯而慕舜其民戚戚其化堂堂既偶上垂衣寰中舉首山河秀寔日月光輪遐邇奔趍車航輻輳三教濟與于聖代一乘別紀於明朝非頻婆王而再出如何非須達多而重生弗<span class='corr'>已</span>於保大五年有上元縣近寺眾多檀信溟義開寧兩鄉周俊周禓等雲集圖奏請開善寺僧令安歸寺整葺焚修蒙先元宗皇帝御批奉功德使齊王旨承省司給牒重賜開基再修此寺江月沉而猶出塞鴈去而還來唯酬帝祚之恩永感乘時之德爾後召慕四方檀信共剏伽藍紺殿光鮮晨夜之香燈馥郁青龍迤邐塞暄之蒼翠聯環寺主安上人俗姓吳當闕人事開善出家順義六年武皇戒品習延經論罷好虛閑擬易高蹤應來眾請侚居名跡獨質劬勞執火拾薪猶希弟子有上足門人道新道昇道通道暹道圓等相次出家俱承旨訓如子奉親及至經業該通昇元受具甘露之香壇灌頂如來之戒制持心戴日衘恩擎山捧國師資之義恭効無疲侍膳之心始終曷<span class='corr'>已</span>次教化造得正堂厨庫其有廊屋僧堂必取圓就良時<span class='corr'>已</span>偶星宇重興東接文園昔是儲君之主西連符嶠今茲蕭帝之蹤幾百年而鍾梵汵音流傳佛事一千載之龍圖闡化普遍皇恩願戈鋋無討伐之心願稼穡有豐登之序九功樂業三界同安長開十善之門共續五天之教金言可顯磐石恒堅名籍有圖遺蹤莫朽年移事往紀德難勝經踵弘揚刻鐫銘石謹記　唐乾德五年丁卯七月日</p>
</div>
<div class='div-other'><a id='mulu1155' />
<p class='h3'>游陽山本業寺記</p><p class="byline">明翰林學士胡廣</p><p>永樂三年秋　皇帝因建碑　孝陵斵石于都城東北之陽山得良材焉其長十四丈有奇濶不及長者三之一厚丈二尺色黝澤如漆無疵壆越九月戊午特命翰林臣徃觀於是學士解公縉紳侍講金公幼孜暨廣偕往<span class='corr'>己</span>未由朝陽門出過十里舖直抵滄波門門外隔平疇山蟬聯起伏即城中所見諸山也山下煙林村落耕夫餉婦橫縱隴畝予三人觀其作勞徘徊久之見田堘畔繫三舟田水與大江相通故有舟然平疇曠野見此一舟亦自奇絕水之上有古石橋石半墮橋下橋西北有土溝問之溝傍人云國初取土築拒馬墻就以疏墻內流水由拒馬墻折北而墓在宣義鄉即此而俗誤傳葉丞相也南望鍾山一峰秀立天際如玉笋都城萬雉紅光紫氣蔚蔚葱葱結為龍文散為霞彩誠萬世帝王之都也日午下山回至小村市望見樹林隂翳中一徑沿澗上兩傍皆松柏有古寺甚牢落梁本業寺也剏於天監九年五代時碑刻尚存有古桂二株其本枯朽其旁枝復拱抱又將枯矣疑與寺同植者從旁入一小軒軒外多竹其南有古井汲以烹茶味甘冽復尋寺前小徑轉登寺後山山多石石鏬多棘刺行則鉤衣以手褰衣去地尺徐行至一巨石上坐眺少頃從山脊下至寺地志云謝靈運墓在寺近叩僧不知其處庚申旦離寺由故道入麒麟門緣鍾山麓而行午至靈谷寺觀當時善畫者圖雪景海水于壁寺僧出東坡詩翰有元諸名公品題并宋遂篆書金剛經觀之至暮而還</p>
</div></div>
<div class='div-other'><a id='mulu1156' />
<p class='h2'><span class='note-inline'>(【詩】)</span></p>
<div class='div-other'><a id='mulu1157' />
<p class='h3'>遊本業寺</p><p class="byline">明顧源</p><p style="margin-left:0em;text-indent:0em;" class="lg-abnormal"><div class='lg-row'>石壁瞻龍象香林踏虎蹤雲中開殿閣煙際織杉松日月三天過乾坤一氣封此心隨物化長嘯倚諸峰</div>
</p></div></div></div>
<div class='div-other'><a id='mulu1158' />
<p class='h1'><span class='note-inline'>(小剎)</span>普濟菴<span class='note-inline'>(古剎)</span></p><p style="margin-left:1em">在郭城麒麟門外西北去所領廣惠院十五里西去朝陽門三十里東城黃龍出宋政和間蔣山寺佛鑑祈雨有感里人為建菴後成荒墟　國朝洪武間僧正映重建</p>

<div class='div-other'><a id='mulu1159' />
<p class='h2'>【殿堂】</p>
<div class='div-other'><a id='mulu1160' /><p style="margin-left:2em">佛殿<span class='note-inline'>(伍楹)</span></p>
</div>
<div class='div-other'><a id='mulu1161' /><p style="margin-left:2em">僧院<span class='note-inline'>(壹房)</span></p>
</div>
<div class='div-other'><a id='mulu1162' /><p style="margin-left:2em">基址壹畝伍分<span class='note-inline'>(東至黃龍山　南至西竿村　西至本菴塔院　北至黃龍山官路)</span></p>
</div></div>
<div class='div-other'><a id='mulu1163' />
<p class='h2'>【公產】</p>
<div class='div-other'><a id='mulu1164' /><p style="margin-left:2em">田地山塘<span class='note-inline'>(共柒拾畝捌分柒厘)</span></p>
</div></div></div>
<div class='div-other'><a id='mulu1165' />
<p class='h1'><span class='note-inline'>(小剎)</span>普濟寺<span class='note-inline'>(古剎)</span></p><p style="margin-left:1em">在郭城東麒麟門外東城西去所領廣惠院五里朝陽門三十里按金陵新志載實錄梁頭陀寺在蔣山頂後徒置山下治平中改額普濟寺今寺亦名普濟麒麟門又近蔣山之下為古普濟未可知附此俟考</p>

<div class='div-other'><a id='mulu1166' />
<p class='h2'>【殿堂】</p>
<div class='div-other'><a id='mulu1167' /><p style="margin-left:2em">金剛殿<span class='note-inline'>(參楹)</span></p>
</div>
<div class='div-other'><a id='mulu1168' /><p style="margin-left:2em">正佛殿<span class='note-inline'>(參楹)</span></p>
</div>
<div class='div-other'><a id='mulu1169' /><p style="margin-left:2em">僧院<span class='note-inline'>(壹房)</span></p>
</div>
<div class='div-other'><a id='mulu1170' /><p style="margin-left:2em">基址參畝<span class='note-inline'>(東至周家山　南至周家山　西至姚家田　北至周家山)</span></p>
</div></div></div>
<div class='div-other'><a id='mulu1171' />
<p class='h1'><span class='note-inline'>(小剎)</span>山海院<span class='note-inline'>(古剎)</span></p><p style="margin-left:1em">在郭城滄波門外東城丁墅地西北去所領廣惠院二十五里西去朝陽門五十里唐天寶間創　國朝洪武間重建</p>

<div class='div-other'><a id='mulu1172' />
<p class='h2'>【殿堂】</p>
<div class='div-other'><a id='mulu1173' /><p style="margin-left:2em">正佛殿<span class='note-inline'>(參楹)</span></p>
</div>
<div class='div-other'><a id='mulu1174' /><p style="margin-left:2em">僧院<span class='note-inline'>(貳房)</span></p>
</div>
<div class='div-other'><a id='mulu1175' /><p style="margin-left:2em">基址拾捌畝<span class='note-inline'>(東至山岡　南至官路　西至祠山廟　北至水澗)</span></p>
</div></div></div>
</div><!-- end of div[@id='body'] -->
</body></html>