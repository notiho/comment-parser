<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>金陵梵剎志</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<a id='mulu2748' />
<p class='juan'>金陵梵剎志卷三十七</p>
<div class='div-other'><a id='mulu2749' />
<p class='h1'><span class='note-inline'>(中剎)</span>西天寺　<span class='note-inline'>(勅建)</span></p><p style="margin-left:1em">在都門外南城重譯街又名馴象街西北去聚寶門一里即近所領報恩寺後垣國初西天班的荅禪師來朝賜號善世居此示寂勅建為塔寺因名西天所領小剎曰德恩寺大慧菴到彼菴</p>

<div class='div-other'><a id='mulu2750' />
<p class='h2'>【殿堂】</p>
<div class='div-other'><a id='mulu2751' /><p style="margin-left:2em">金剛殿<span class='note-inline'>([參-(彰-章)+三]楹)</span></p>
</div>
<div class='div-other'><a id='mulu2752' /><p style="margin-left:2em">天王殿<span class='note-inline'>([參-(彰-章)+三]楹)</span></p>
</div>
<div class='div-other'><a id='mulu2753' /><p style="margin-left:2em">正佛殿<span class='note-inline'>([參-(彰-章)+三]楹)</span></p>
</div>
<div class='div-other'><a id='mulu2754' /><p style="margin-left:2em">左右廻廊<span class='note-inline'>(拾捌楹)</span></p>
</div>
<div class='div-other'><a id='mulu2755' /><p style="margin-left:2em">祖師殿<span class='note-inline'>([參-(彰-章)+三]楹)</span></p>
</div>
<div class='div-other'><a id='mulu2756' /><p style="margin-left:2em">石塔<span class='note-inline'>(壹座)</span></p>
</div>
<div class='div-other'><a id='mulu2757' /><p style="margin-left:2em">僧院<span class='note-inline'>(肆房)</span></p>
</div>
<div class='div-other'><a id='mulu2758' /><p style="margin-left:2em">基址[參-(彰-章)+三]拾畆<span class='note-inline'>(東至武定矦墳山　南至號國公濆山　西至號國公神路　北至馴象街)</span></p>
</div></div>
<div class='div-other'><a id='mulu2759' />
<p class='h2'>【人物】</p>
<div class='div-other'><a id='mulu2760' />
<p class='h3'>【明】</p>
<div class='div-other'><a id='mulu2761' /><p style="margin-left:2em">班的達<span class='note-inline'>(有誌略)</span></p>
</div></div></div>
<div class='div-other'><a id='mulu2762' />
<p class='h2'><span class='note-inline'>(【文】)</span></p>
<div class='div-other'><a id='mulu2763' />
<p class='h3'>西天班的荅禪師誌略</p><p class="byline">明西天佛子國師智光</p><p>天竺之國有五而總名印度南際大海西控波斯北距雪山東接林邑中曰迦維羅衛㨿四天竺之會即我釋迦如來降靈之地也肇自漢永平間佛法西入惟我迦葉摩騰竺法蘭首至洛陽曇柯迦羅之於魏佛䭾䟦陀羅之於晉曇無讖之於宋求那毘地之於齊皆能講譯經論傳授毘尼為義學所宗至于梁普通中菩提達磨大師至自天竺不立文字而專於慧學及神光獻臂其教大行自是以降由西土而來者葢不多見元至正中得吾師班的荅善世大禪師至自印度師諱薩曷拶室哩此云具生吉祥生於天竺之中印度迦維羅衛國姓剎帝利氏稍長出家於迦濕彌羅國蘇囉薩寺初習通五明經律論辯析精詳雖老師宿德多推遜之後自以言論非究竟法遂䔍脩禪定不出山者十數年師嘗慕震旦有五臺清凉山乃文殊大士應現之所吾當瞻禮遂發足從信度河歷突厥屈支高昌諸國東行數萬里所涉國王及臣皆請受戒法越四寒暑而達甘肅元君聞之遣人迎至居吉祥法雲寺而智光始得投禮受業焉于時從化者翕集元君間問以事或對或否禮接雖隆而機語不契乃往清凉獲遂初志我　國朝綂有天下杖錫來朝　太祖高皇帝嘉其遠至召見于奉天門啟奏對稱　旨即授以善世禪師之號特賜銀章俾總天下釋教命於鍾山依八功德水而菴居焉復諭禮部有願從受戒法者勿禁　車駕每幸鍾山必過師室言論移時而賜詩什勞問甚至丙辰秋奉　命遊觀音大士之寶陀羅伽山既而登天目師子巖㴑彭蠡躋匡廬渡長淮禮四祖五祖塔而還謁　上于華葢殿天語溫接寵賚彌厚　上每宣諭僧眾必舉師行俾效法焉於時從受戒法者八萬餘眾施金幣不可數記悉散窶者囊無寸儲一日師顧謂智光曰汝當善護如來大法勿少懈怠又謂孤麻囉室哩等曰五臺清凉實吾初志今因緣<span class='corr'>已</span>畢無復往<span class='corr'>已</span>汝等將此梵書一帙洎吾遺骸少分至彼足吾願矣辛酉夏五月二十四日示寂事　聞賜祭闍維獲五色舍利無筭煙燄所及凝綴松栢咸若貫珠收<span class='corr'>斂</span>設利於聚寶門外而塔蔵之且建祠宇　車駕臨視　賜名西天寺葢表師之所自出也時於咸陽現神變彼處人民禮迎設供甚厚有使西回　上詢邊陲因言而知其事歎曰善世禪師隻履西歸之示現也乃敘述而銘之曰金天之西有國乹竺高山大河靈氣紛郁曰迦維衛天地之中䔍生文佛為世大雄五百年餘大教式啟繇漢東都祕詮昉至敷揚窈奧剖析精微大地春回佛日光輝有來法尊不事言論究明心性直[涯-圭+(朔-月)]源本迄今千載吾師嗣來具足梵行慧學弘開原其所出迦維羅衛誕降之祥佛母授記爰初闡教老宿避席化行于鄉旁暨隣國廼遊震旦錫迎日飛道途所歷禮謁紛而勝國之季懷寶退蔵大明麗天歸我　聖皇聖佛同心寵褒勞問天章龍文金聲玉振奉旨南遊不驛而馳形聲所及影響相隨徧歷名山逍遙無住事緣<span class='corr'>已</span>畢泊然而逝瞻仰妙容設利五色靈鑑洞然照而常寂流沙萬里鷲嶺天開不起于定而示去來我銘匪真而默斯契一月千江太虛無際　宣德十年乙卯四月日</p>
</div></div></div>
<div class='div-other'><a id='mulu2764' />
<p class='h1'><span class='note-inline'>(小剎)</span>德恩寺<span class='note-inline'>(古剎　勅賜)</span></p><p style="margin-left:1em">在都門外南城馴象街西北去聚寶門一里即在所領西天寺東古剎普光寺基正綂間重建奏請　賜額嘉靖間回祿僅存前殿僧寮幽閴小勝</p>

<div class='div-other'><a id='mulu2765' />
<p class='h2'>【殿堂】</p>
<div class='div-other'><a id='mulu2766' /><p style="margin-left:2em">山門<span class='note-inline'>(壹楹)</span></p>
</div>
<div class='div-other'><a id='mulu2767' /><p style="margin-left:2em">金剛殿<span class='note-inline'>([參-(彰-章)+三]楹)</span></p>
</div>
<div class='div-other'><a id='mulu2768' /><p style="margin-left:2em">僧院<span class='note-inline'>(拾貳房)</span></p>
</div>
<div class='div-other'><a id='mulu2769' /><p style="margin-left:2em">基址[參-(彰-章)+三]拾畆<span class='note-inline'>(東至養虎倉　南至沈家屯山　西至俞府墳　北至郭府墳)</span></p>
</div></div>
<div class='div-other'><a id='mulu2770' />
<p class='h2'>【公產】</p>
<div class='div-other'><a id='mulu2771' /><p style="margin-left:2em">山<span class='note-inline'>(壹拾畆)</span></p>
</div></div>
<div class='div-other'><a id='mulu2772' />
<p class='h2'>蔵經獲勅<span class='note-inline'>(文同報恩)</span>　正綂十年二月十五日</p></div></div>
<div class='div-other'><a id='mulu2773' />
<p class='h1'><span class='note-inline'>(小剎)</span>大慧菴</p><p style="margin-left:1em">在都門外南城馴象街西去所領西天寺相近西北去聚寶門半里</p>

<div class='div-other'><a id='mulu2774' />
<p class='h2'>【殿堂】</p>
<div class='div-other'><a id='mulu2775' /><p style="margin-left:2em">佛堂<span class='note-inline'>(參楹)</span></p>
</div>
<div class='div-other'><a id='mulu2776' /><p style="margin-left:2em">佛殿<span class='note-inline'>(參楹)</span></p>
</div>
<div class='div-other'><a id='mulu2777' /><p style="margin-left:2em">僧院<span class='note-inline'>(壹房)</span></p>
</div>
<div class='div-other'><a id='mulu2778' /><p style="margin-left:2em">基址貳畆<span class='note-inline'>(東至王泉田　南至官街　西至衛全墻　北至城河)</span></p>
</div></div></div>
<div class='div-other'><a id='mulu2779' />
<p class='h1'><span class='note-inline'>(小剎)</span>到彼菴</p><p style="margin-left:1em">在都門外南城河畔通濟街西去所領西天寺一里西北去聚寶門二里</p>

<div class='div-other'><a id='mulu2780' />
<p class='h2'>【殿堂】</p>
<div class='div-other'><a id='mulu2781' /><p style="margin-left:2em">地藏殿<span class='note-inline'>(參楹)</span></p>
</div>
<div class='div-other'><a id='mulu2782' /><p style="margin-left:2em">佛殿<span class='note-inline'>(伍楹)</span></p>
</div>
<div class='div-other'><a id='mulu2783' /><p style="margin-left:2em">僧院<span class='note-inline'>(壹房)</span></p>
</div>
<div class='div-other'><a id='mulu2784' /><p style="margin-left:2em">基址貳畆<span class='note-inline'>(東至官街　南至張鳳園　西至城河　北至孫千戶宅)</span></p>
</div></div></div>
<p class='juan'>金陵梵剎志卷三十七<span class='note-inline'>(終)</span></p>
</div><!-- end of div[@id='body'] -->
</body></html>