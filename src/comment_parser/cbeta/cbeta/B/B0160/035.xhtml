<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>金陵梵剎志</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<a id='mulu2658' />
<p class='juan'>金陵梵剎志卷三十五</p>
<div class='div-other'><a id='mulu2659' />
<p class='h1'><span class='note-inline'>(中剎)</span>梅岡永寧寺<span class='note-inline'>(古剎　勅賜)</span></p><p style="margin-left:1em">在都門外南城地南去所綂報恩寺一里聚寶門二里原古名剎按志高座亦名永寧今折為二僧古淵重建寺後有方正學祠其地高敞下瞰數仞羣峰平臨有亭在木末曰木末亭又出亭之後曰嘯風亭南對雨花江山竸爽北眺鍾陵城闕在望據南岡之勝所領小剎曰永寧院寶林菴瑞相院</p>

<div class='div-other'><a id='mulu2660' />
<p class='h2'>【殿堂】</p>
<div class='div-other'><a id='mulu2661' /><p style="margin-left:2em">山門<span class='note-inline'>(參楹)</span></p>
</div>
<div class='div-other'><a id='mulu2662' /><p style="margin-left:2em">天王殿<span class='note-inline'>([參-(彰-章)+三]楹)</span></p>
</div>
<div class='div-other'><a id='mulu2663' /><p style="margin-left:2em">左鐘樓<span class='note-inline'>(壹座)</span></p>
</div>
<div class='div-other'><a id='mulu2664' /><p style="margin-left:2em">正佛殿<span class='note-inline'>(參楹)</span></p>
</div>
<div class='div-other'><a id='mulu2665' /><p style="margin-left:2em">左伽藍殿<span class='note-inline'>(參楹)</span></p>
</div>
<div class='div-other'><a id='mulu2666' /><p style="margin-left:2em">右祖師殿<span class='note-inline'>([參-(彰-章)+三]楹)</span></p>
</div>
<div class='div-other'><a id='mulu2667' /><p style="margin-left:2em">毘盧閣<span class='note-inline'>(伍楹)</span></p>
</div>
<div class='div-other'><a id='mulu2668' /><p style="margin-left:2em">僧院<span class='note-inline'>(柒房)</span></p>
</div>
<div class='div-other'><a id='mulu2669' /><p style="margin-left:2em">基址拾伍畆<span class='note-inline'>(東至李呈親墳　西至二郎觀　南至官路　北至德恩寺)</span></p>
</div>
<div class='div-other'><a id='mulu2670' /><p style="margin-left:2em">方正學祠壹所<span class='note-inline'>(碑記載名祠志內)</span></p>
</div></div>
<div class='div-other'><a id='mulu2671' />
<p class='h2'>【人物】</p>
<div class='div-other'><a id='mulu2672' />
<p class='h3'>【明】</p>
<div class='div-other'><a id='mulu2673' /><p style="margin-left:2em">清公<span class='note-inline'>(見寺記)</span></p>
</div></div></div>
<div class='div-other'><a id='mulu2674' />
<p class='h2'><span class='note-inline'>(【文】)</span></p>
<div class='div-other'><a id='mulu2675' />
<p class='h3'>重開山碑記略</p><p class="byline">明工部主事建業黃謙</p><p>永寧禪寺城南古名剎也據聚寶山之麓自宋暨今主之者皆名世之士石幢記識時見於荒烟野莾間緣以時異世遷漫為汙宅諸禪耆宿仰企遺踪志隆拓復顧力弗能逮焉古淵清公主其事一時道化所孚緇白嚮敬掄材輸力運智恊謀人不告勞而臺殿廊宇金碧黝堊煥然郁然翱翔突兀諸佛菩薩法相森布香花幡幢莊嚴供養無不備具而經蔵之庋蔵脩之室庖湢之舍左右環衛鬱鬱乎撑雲駕豁幻出世外矣經始於成化乙巳之秋繼而䟽於朝　天子賜勅以護之名仍其舊且授師以左覺義以尸祝釐又買田[參-(彰-章)+三]拾畆以[〦/兄]食觀學徒處會下者百餘人魚鼓鏗鍧晨昏無不給之慮城南諸精藍整暇完美者未之或能先也清公以清苦自勵親執勞務寒暑無厭倦心一室蕭然朝夕稱佛名號拜禮求速超脫心甚哀懇所事大士像放白毫光縈縈如絲縷盤旋於室至夜如秉燭復夢大士謂曰爾以精心懇禱嚮慕宗乘宜即叅訪了心為上師拜受之即掩關於弘濟寺叅無字公案心念相依肋不沾席者三載忽一念不生斷未來際經三日夜見大千世界光若璢璃聞遠鷄唱乃起而說偈曰喔喔金鷄報曉時不因它響詎能知三千世界渾如雪井底泥蛇舞柘枝它日以偈呈於善世古林香公喝之曰多嘴漢明日古林上堂云我許多年張箇大網意欲尋龍羅鳳竟無一蝦一蠏可得今見蟭螟小蟲撞入中來看它二三十年後向孤峰絕頂放聲大呌且道呌箇甚麼古林舉拂子云三千世界渾如雪井底泥蛇舞柘枝師奪古林拂子為眾舉揚呵勵同學師眼如崖電見人吉㐫貴賤言皆懸應縉紳諸老皆樂就之自奉極淡薄每有金帛之供視之漠然悉付常住一心懇懇為眾惟恐不及凡於法門無益之事毫髮不經念慮如師者豈易得耶書此以示後人使知師之積累締造為眾傾赴皆自道行中來非緣報偶然也　弘治丁巳歲冬十月日</p>
</div></div></div>
<div class='div-other'><a id='mulu2676' />
<p class='h1'><span class='note-inline'>(小剎)</span>永寧院</p><p style="margin-left:1em">在郭城外南城東去所領永寧寺相對北去聚寶門二里</p>

<div class='div-other'><a id='mulu2677' />
<p class='h2'>【殿堂】</p>
<div class='div-other'><a id='mulu2678' /><p style="margin-left:2em">山門<span class='note-inline'>(壹座)</span></p>
</div>
<div class='div-other'><a id='mulu2679' /><p style="margin-left:2em">觀音殿<span class='note-inline'>([參-(彰-章)+三]楹)</span></p>
</div>
<div class='div-other'><a id='mulu2680' /><p style="margin-left:2em">佛殿<span class='note-inline'>([參-(彰-章)+三]楹)</span></p>
</div>
<div class='div-other'><a id='mulu2681' /><p style="margin-left:2em">僧院<span class='note-inline'>([參-(彰-章)+三]房)</span></p>
</div>
<div class='div-other'><a id='mulu2682' /><p style="margin-left:2em">基址拾伍畆<span class='note-inline'>(東至高座寺　南至高座寺　西至雨花臺　北至官街)</span></p>
</div></div></div>
<div class='div-other'><a id='mulu2683' />
<p class='h1'><span class='note-inline'>(小剎)</span>寶林菴</p><p style="margin-left:1em">在都門外南城北去所領永寧寺一里去聚寶門三里徐魏國創郊原野望滿目珠林覆地松陰古苔新徑雨花欲盡忽復得此</p>

<div class='div-other'><a id='mulu2684' />
<p class='h2'>【殿堂】</p>
<div class='div-other'><a id='mulu2685' /><p style="margin-left:2em">山門<span class='note-inline'>([參-(彰-章)+三]楹)</span></p>
</div>
<div class='div-other'><a id='mulu2686' /><p style="margin-left:2em">佛殿<span class='note-inline'>([參-(彰-章)+三]楹)</span></p>
</div>
<div class='div-other'><a id='mulu2687' /><p style="margin-left:2em">觀音殿<span class='note-inline'>([參-(彰-章)+三]楹)</span></p>
</div>
<div class='div-other'><a id='mulu2688' /><p style="margin-left:2em">祠堂<span class='note-inline'>([參-(彰-章)+三]楹)</span></p>
</div>
<div class='div-other'><a id='mulu2689' /><p style="margin-left:2em">左右廻廊<span class='note-inline'>(拾捌楹)</span></p>
</div>
<div class='div-other'><a id='mulu2690' /><p style="margin-left:2em">僧院<span class='note-inline'>(壹房)</span></p>
</div>
<div class='div-other'><a id='mulu2691' /><p style="margin-left:2em">基址陸畆壹分<span class='note-inline'>(東至汪紀墳　南至官街　西至本菴地　北至菴後山)</span></p>
</div></div>
<div class='div-other'><a id='mulu2692' />
<p class='h2'>【公產】</p>
<div class='div-other'><a id='mulu2693' /><p style="margin-left:2em">田地山塘<span class='note-inline'>(共肆拾[參-(彰-章)+三]畆柒分玖厘)</span></p>
</div></div></div>
<div class='div-other'><a id='mulu2694' />
<p class='h1'><span class='note-inline'>(小剎)</span>瑞相院<span class='note-inline'>(古剎)</span></p><p style="margin-left:1em">在都門外南城地西北去所領永寧寺二里去聚寶門三里羽林二郎岡晉尼剎至宋改為鐵羅寺又改鐵索羅寺齊為翠靈寺又妙果寺宋改瑞相院　國朝因之按志瑞相有二此為太平興國二年僧請其地重建又碧峰寺亦係瑞相不知孰為舊基</p>

<div class='div-other'><a id='mulu2695' />
<p class='h2'>【殿堂】</p>
<div class='div-other'><a id='mulu2696' /><p style="margin-left:2em">門樓<span class='note-inline'>(壹楹)</span></p>
</div>
<div class='div-other'><a id='mulu2697' /><p style="margin-left:2em">伽藍殿<span class='note-inline'>([參-(彰-章)+三]楹)</span></p>
</div>
<div class='div-other'><a id='mulu2698' /><p style="margin-left:2em">佛殿<span class='note-inline'>([參-(彰-章)+三]楹)</span></p>
</div>
<div class='div-other'><a id='mulu2699' /><p style="margin-left:2em">左禪堂<span class='note-inline'>([參-(彰-章)+三]楹)</span></p>
</div>
<div class='div-other'><a id='mulu2700' /><p style="margin-left:2em">右齋堂<span class='note-inline'>([參-(彰-章)+三]楹)</span></p>
</div>
<div class='div-other'><a id='mulu2701' /><p style="margin-left:2em">僧院<span class='note-inline'>([參-(彰-章)+三]房)</span></p>
</div>
<div class='div-other'><a id='mulu2702' /><p style="margin-left:2em">基址[參-(彰-章)+三]畆<span class='note-inline'>(東至汪紀墳　南至官街　西至漏澤園　北至汪紀山)</span></p>
</div></div></div>
</div><!-- end of div[@id='body'] -->
</body></html>