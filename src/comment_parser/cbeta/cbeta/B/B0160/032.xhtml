<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>金陵梵剎志</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<a id='mulu2294' />
<p class='juan'>金陵梵剎志卷三十二</p>
<div class='div-other'><a id='mulu2295' />
<p class='h1'><span class='note-inline'>(次大剎)</span>天竺山能仁寺<span class='note-inline'>(古剎　勅建)</span></p><p style="margin-left:1em">在都城外南城地東去所統報恩寺二里聚寶門二里舊在古城西門劉宋元嘉中文帝建名能仁寺唐會昌中廢楊吳太和中改報先院南唐昇元中改興慈院開寶中又廢太平興國間更建改承天寺宋政和中改能仁禪寺建炎中兵燬慶元間重修又縣志謂能仁寺即昇元寺舊址　國初寺灾洪武戊辰改建今地嘉靖初復災萬曆間重修山門金剛殿暨大雄殿亦增丹彩然終不能復初制　賜有洲田歲贍如舊所領小剎曰華嚴寺外鷲峰寺圓通菴</p>

<div class='div-other'><a id='mulu2296' />
<p class='h2'>【殿堂】</p>
<div class='div-other'><a id='mulu2297' /><p style="margin-left:2em">山門<span class='note-inline'>(伍楹)</span></p>
</div>
<div class='div-other'><a id='mulu2298' /><p style="margin-left:2em">天王殿<span class='note-inline'>(伍楹)</span></p>
</div>
<div class='div-other'><a id='mulu2299' /><p style="margin-left:2em">正佛殿<span class='note-inline'>(伍楹)</span></p>
</div>
<div class='div-other'><a id='mulu2300' /><p style="margin-left:2em">法堂<span class='note-inline'>(柒楹即方丈)</span></p>
</div>
<div class='div-other'><a id='mulu2301' /><p style="margin-left:2em">左伽藍殿<span class='note-inline'>([參-(彰-章)+三]楹即公學)</span></p>
</div>
<div class='div-other'><a id='mulu2302' /><p style="margin-left:2em">僧院<span class='note-inline'>(貳拾肆房)</span></p>
</div>
<div class='div-other'><a id='mulu2303' /><p style="margin-left:2em">禪院<span class='note-inline'>(止存基址在法堂左)</span></p>
</div>
<div class='div-other'><a id='mulu2304' /><p style="margin-left:2em">基址壹百伍拾畆<span class='note-inline'>(東至安德街　南至本寺園埂　西至琉璃窑　北至永福寺)</span></p>
</div></div>
<div class='div-other'><a id='mulu2305' />
<p class='h2'>【公產】</p>
<div class='div-other'><a id='mulu2306' /><p style="margin-left:2em">梅子洲<span class='note-inline'>(丈過實在田池塘共捌百壹畆柒分)</span></p>
</div>
<div class='div-other'><a id='mulu2307' /><p style="margin-left:2em">鱭魚洲<span class='note-inline'>(丈過實在地壹千貳百捌拾[參-(彰-章)+三]畆[參-(彰-章)+三]分[參-(彰-章)+三]厘)</span></p>
</div></div>
<div class='div-other'><a id='mulu2308' />
<p class='h2'>【人物】</p>
<div class='div-other'><a id='mulu2309' />
<p class='h3'>【唐】</p>
<div class='div-other'><a id='mulu2310' /><p style="margin-left:2em">玄寂<span class='note-inline'>(高駢之族子受業昇元寺性爽悟博通經藏保大中詔講法華經授左街僧錄內供奉講經論明教大師賜紫後主召入問華嚴經玄寂曰䟽梵行品齊金幣甚厚即以送酒家任飲大醉十數小兒隨之玄寂且行且歌曰酒禿何榮何辱但見衣冠成古丘不見江河變陵谷與羣兒互相應和旁若無人竟落職出居長干寺常與狂生藉地酣飲醉死于石子焉)</span></p>
</div></div>
<div class='div-other'><a id='mulu2311' />
<p class='h3'>【明】</p>
<div class='div-other'><a id='mulu2312' /><p style="margin-left:2em">無隱<span class='note-inline'>(有誌略)</span></p>
</div></div></div>
<div class='div-other'><a id='mulu2313' />
<p class='h2'><span class='note-inline'>(【文】)</span></p>
<div class='div-other'><a id='mulu2314' />
<p class='h3'>能仁寺緣起錄<span class='note-inline'>(集宋游九言佛殿記及戚氏志)</span></p><p class="byline">元金陵志</p><p>劉宋元嘉六年文帝為高祖建名能仁會昌中廢吳太和六年毘陵郡公徐景運為其親重建曰報先院南唐昇元中改為興慈院至開寶中又廢後有里人捨宅復為興慈院太平興國三年邦人以院地卑濕徙置於此以乾明節日建院額後改為承天寺政和中又改今額景定志能仁禪寺在南廂嘉瑞坊慶元間游九言佛殿記寺南接秦淮數百步其地古青溪之濆也自宋始建至南唐改興慈無鐫識可攷獨據圖經所載然五代唐愍帝應順甲午為吳大和逆數會昌乙丑盖<span class='corr'>已</span>九十年既曰廢矣中間誰所繼續院之老僧僅能記本朝之言院故在西門雙廟之東至道中有圓覺律師德明者際遇太宗召見賜御容及羅漢像以歸咸平間重賜院基田產更律院為禪寺寵以詩章寺復顯至崇寧賜名承天政和七年改能仁今之寺基咸平所賜而遷也又曰圖志謂寺常廢於開寶中繼有捨宅為寺者邦人復以卑濕徙今地不知何據觀咸平制書則老僧相傳當為可信建炎三年室宇暨朝廷所賜復燬猶頼制書無恙以詔復自是草創數十年無據起者淳熙丁酉余客金陵偶至寺殘僧蕭然敗壁風雨莫蔽門臨街喧俾過者陋焉適主僧允微初嗣法席布衣芒屩徒步通衢略無外飾氣貌淳夷語言靜止心固重其為人後十八年余來為帥屬則大門易東嚮堂廡壁甃盡撤其舊僧徒彬彬而微則老矣然其布衣芒屩如故戶庭雖華而居室甚陋齋庖潔豐而自食至菲金陵城中鉅剎同時主者出有澤車衣有纖縞而臺殿欹斜藉口檀施莫不顧恤微頹然自勵曾無縕袍衣狢之慙慶元丁巳鼎建大殿微言曰能仁非他方比國朝忌日府臺率屬文武駿奔炷薌冠盖填溢今老釋之宮咸曰焚修為國也而廢頺若是何所掌乎願記其事併錄院始末毋若向之失傳戚氏云今寺南唐古寺基保大年中昇州特進守司徒致仕鍾山李建勳捨田一千七百畆入寺後廢宋朝撥賜地基起興慈院咸平初建勳女潤州本起寺住持臨壇精律大德尼進輝申明乞以故父李相公舊所施田入興慈寺至今供常住咸平後改承天寺崇寧間又改承天為能仁寺真宗賜昇州法主圓覺大師賜紫德明詩曰精勤演律達真風釋子南禪道少同奧旨筌蹄悟佛理慧燈廣布九圍中真蹟今藏寺中仍至元之五年住持僧真實既新其寺又作鍾山公祠以寺之土田多公所施也臨川危素請記於集賢揭公徯斯略云五代之際君不君臣不臣可謂天下大亂之時而公所與百僚友者有若馮延巳其人史雖稱公有吏才薰猶不相雜水炭不相入豈能行其所志哉宜乎引身山水之間謝病不出死而囑其家人以薄塟公命之戹於天勢之戹於人有可悲者矣<span class='note-inline'>(建勳事見年表)</span></p>
</div></div>
<div class='div-other'><a id='mulu2315' />
<p class='h2'><span class='note-inline'>(【傳】)</span></p>
<div class='div-other'><a id='mulu2316' />
<p class='h3'>西天佛子大國師誌略</p><p class="byline">明大學士楊榮</p><p>大國師名智光字無隱山東武定州慶雲人歲甲寅奉太祖高皇帝命於鍾山譯其師板的達四眾弟子菩薩戒詞簡理明眾所推服甲子春與其徒惠便等奉使西域過獨木繩橋至尼巳辣梵天竺國宣傳聖化眾皆感慕<span class='corr'>已</span>而謁麻曷菩提上師傳金剛鬘壇塲四十二會禮地湧寶塔其國起敬以為非常人遂併西番烏思藏諸國相隨入貢比還再徃復率其眾來朝　太宗文皇帝嘉念其往返勞勤復與論三藏之說領會深奧大悅之乙酉擢僧錄司右闡教　仁宗昭皇帝嗣位寵錫封號　賜金印冠服復　賜孔雀銷金傘盖旛幢及銀鍍金携罏盆罐供器法樂几案坐床輿馬諸物悉備仍廣能仁寺居之今　上皇帝即位之初加封西天佛子師於經藏之蘊旁達深探所譯顯密經義及所傳心經八支了義真實名經仁王護國經大白傘盖經並行于世宣德十年六月十三日示寂其徒請留偈示眾荅曰大乘法門無法可說眾復懇請揚言云空空大覺中永斷去來蹤實體全無相含虛寂照同既儼然而化訃聞　上悼歎之遣官　賜祭至茶毘法炬甫至薪下其龕頂智火迸出烟熖五色光明昭灼既畢遺骨皆金色得舍利盈掬瑩潔如珠進其遺像　上親製贊詞書之曰託生東齊習法西竺立志堅剛秉戒專篤行熟毘尼悟徹般若澄明自然恬澹瀟洒事我祖宗越歷四朝使車萬里有勣有勞攄瀝精虔敷陳秘妙玉音褒揚日星垂曜壽康圓寂智炳幾先雲消曠海月皎中天</p>
</div></div></div>
<div class='div-other'><a id='mulu2317' />
<p class='h1'><span class='note-inline'>(小剎)</span>華嚴寺<span class='note-inline'>(古蹟　勅賜)</span></p><p style="margin-left:1em">在負郭小安德門外南城地北去聚寶門五里所領能仁寺三里寺係古蹟久廢永樂間釋佛妙建塔院奏賜如額其殿宇多頺寺僧俱以栽花植果而為佛事</p>

<div class='div-other'><a id='mulu2318' />
<p class='h2'>【殿堂】</p>
<div class='div-other'><a id='mulu2319' /><p style="margin-left:2em">山門<span class='note-inline'>(壹座)</span></p>
</div>
<div class='div-other'><a id='mulu2320' /><p style="margin-left:2em">金剛殿<span class='note-inline'>([參-(彰-章)+三]楹)</span></p>
</div>
<div class='div-other'><a id='mulu2321' /><p style="margin-left:2em">左觀音殿<span class='note-inline'>([參-(彰-章)+三]楹)</span></p>
</div>
<div class='div-other'><a id='mulu2322' /><p style="margin-left:2em">天王殿<span class='note-inline'>([參-(彰-章)+三]楹)</span></p>
</div>
<div class='div-other'><a id='mulu2323' /><p style="margin-left:2em">佛殿<span class='note-inline'>(伍楹)</span></p>
</div>
<div class='div-other'><a id='mulu2324' /><p style="margin-left:2em">左伽藍殿<span class='note-inline'>([參-(彰-章)+三]楹)</span></p>
</div>
<div class='div-other'><a id='mulu2325' /><p style="margin-left:2em">僧院<span class='note-inline'>(柒房)</span></p>
</div>
<div class='div-other'><a id='mulu2326' /><p style="margin-left:2em">基址貳拾畝<span class='note-inline'>(東至外城墻　南至外鷲逢寺墻　西至關河　北至古釣魚臺)</span></p>
</div></div>
<div class='div-other'><a id='mulu2327' />
<p class='h2'><span class='note-inline'>(【文】)</span></p>
<div class='div-other'><a id='mulu2328' />
<p class='h3'>華嚴寺碑略</p><p class="byline">明禮部尚書毘陵胡濙</p><p>京城安德門外華嚴禪寺乃碧峰禪寺住持佛妙建塔之所佛妙雲南昆明縣人出家于太華寺洪武十六年赴　京朝　太祖高皇帝　賜鉢盂錫杖僧衣道具并　賜　勅諭俾遊兩浙名山十八年回京特　旨送天界寺永樂十六年奉　太宗文皇帝旨住持碧峰寺十九年訪尋江寧縣安德鄉有古跡華嚴禪寺年深廢弛遂傾<span class='corr'>已</span>槖并化眾緣盖造佛殿廊廡石塔宣德四年十二月十五日[汱-大+木]浴更衣書偈云去年七十九今年滿八十萬里為叅方世緣今<span class='corr'>已</span>畢擲筆端坐而逝其徒葬入前所自造石塔內正統三年僧果開奏乞額名奉　聖旨還與他做華嚴寺十一年住持祖祥等復恢廓其䂓制而一新之又於殿左右創建菩薩殿閣二所藻繪塗塈侈於前矣　正統十二年丁卯正月</p>
</div></div></div>
<div class='div-other'><a id='mulu2329' />
<p class='h1'><span class='note-inline'>(小剎)</span>外鷲峰寺　<span class='note-inline'>(勅賜)</span></p><p style="margin-left:1em">在負郭小安德門外南城地北去聚寶門五里所領能仁寺三里宣德間為善世鷲峰禪師塔院　上遣祭因以題寺今殿宇多<span class='corr'>圮</span></p>

<div class='div-other'><a id='mulu2330' />
<p class='h2'>【殿堂】</p>
<div class='div-other'><a id='mulu2331' /><p style="margin-left:2em">佛殿<span class='note-inline'>([參-(彰-章)+三]楹)</span></p>
</div>
<div class='div-other'><a id='mulu2332' /><p style="margin-left:2em">方丈<span class='note-inline'>(伍楹)</span></p>
</div>
<div class='div-other'><a id='mulu2333' /><p style="margin-left:2em">僧院<span class='note-inline'>(壹房)</span></p>
</div>
<div class='div-other'><a id='mulu2334' /><p style="margin-left:2em">基址陸畝<span class='note-inline'>(東至華嚴寺墻　南至李家民山　西至楊家墳　北至本寺田)</span></p>
</div></div>
<div class='div-other'><a id='mulu2335' />
<p class='h2'>【公產】</p>
<div class='div-other'><a id='mulu2336' /><p style="margin-left:2em">地山塘<span class='note-inline'>(共壹拾壹畆伍分伍厘)</span></p>
</div></div></div>
<div class='div-other'><a id='mulu2337' />
<p class='h1'><span class='note-inline'>(小剎)</span>圓通菴</p><p style="margin-left:1em">在都城外安德街南城地北去所領能仁寺一里聚寶門三里</p>

<div class='div-other'><a id='mulu2338' />
<p class='h2'>【殿堂】</p>
<div class='div-other'><a id='mulu2339' /><p style="margin-left:2em">伽藍殿<span class='note-inline'>([參-(彰-章)+三]楹)</span></p>
</div>
<div class='div-other'><a id='mulu2340' /><p style="margin-left:2em">佛殿<span class='note-inline'>([參-(彰-章)+三]楹)</span></p>
</div>
<div class='div-other'><a id='mulu2341' /><p style="margin-left:2em">僧院<span class='note-inline'>(壹房)</span></p>
</div>
<div class='div-other'><a id='mulu2342' /><p style="margin-left:2em">基址壹畝<span class='note-inline'>(東至官街　南至官街　西至內嚴地　北至官走路)</span></p>
</div></div></div>
</div><!-- end of div[@id='body'] -->
</body></html>