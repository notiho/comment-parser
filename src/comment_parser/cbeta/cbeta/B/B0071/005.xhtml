<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>蓮華生大士應化史略</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<a id='mulu10' />
<div class='div-other'><a id='mulu11' />
<p class='h1'>五、密法出生之濫觴</p><p style="margin-left:0em;text-indent:2em">密法如何出興於世耶？為欲令眾生除疑，捨邪執，遠離不信，發生涅槃淨信，安樂解脫，得達果海故，乃出生喇嘛金剛手菩薩。</p>
<p style="margin-left:0em;text-indent:2em">在過去若增一劫、若減一劫，皆不可紀。不可說不可說劫前，有一世界名晚巴爾噶瓦，有三萬三千佛次第出興。其中有佛，名阿達魯馬。其傳法時期，有國土曰結累展巴。國有父名覺巴日拉，乃國王太子。母名日覺馬，具大慈悲。生子名得覺蒲，皈依阿達魯馬佛，法名者<span class='note-inline'>(也)</span>必度。當時輪王，即大日如來化身。太子名曰莽清却董君正<span class='note-inline'>(莽清却眾皆相信義)</span>，金剛手灌頂，名曰沈巴朵結，成佛名曰滅磋瓜<span class='note-inline'>(不動義)</span>，父名奪馬絜巴，母名奪馬幾巴，皆平民。生子名咱門達，皈依法名曰滅卡巴兒，灌頂名朵結取<span class='note-inline'>(鳥)</span>，成佛名曰阿彌陀。父奉不妄語獨修教者，名阿然支。母名葛得馬，生子名寧經，皈依法名曰但遮巴爾，灌頂名朵結永，成佛名曰毘盧遮那。父乃橫暴徒，名古巴達。母名撒門躉也。生子名單補惹<span class='note-inline'>(阿)</span>，皈依法名曰滾寧在，灌頂名禮節多結，成佛名曰不空成就。父乃王宗室，名滾里蕩。母宰相女，名阿那馬。生子名班經，皈依法名曰朗經，灌頂名朵結壬清<span class='note-inline'>(金剛寶義)</span>，成佛名曰寶生。上述諸仁，皆利根上智，普門深入；塵數三昧，甚深秘軌，皆悉修學，即身圓滿無上悉地，五方佛灌頂成佛，此其大畧。</p>
</div>
</div><!-- end of div[@id='body'] -->
</body></html>