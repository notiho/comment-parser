<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>蓮華生大士應化史略</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<a id='mulu16' />
<div class='div-other'><a id='mulu17' />
<p class='h1'>八、賢劫千佛出世之緣起</p><p style="margin-left:0em;text-indent:2em">爾時有世界曰朗巴爾劍巴，王都曰朗巴爾打瓜，轉輪王曰容可兒松，七寶具足，王四天下，有妃嬪七十萬眾，生有千子皆具三十二相。月之望日，王遊園囿，有馬滅麻及別滅麻二妃無子，隨從伴王而坐，懷抱中忽感來二子，相好莊嚴，異於常兒，跏<span class='corr'>趺</span>而坐。王及二妃，方咤異間，空中有聲報曰：「二子乃菩提薩埵，二母乃般若佛母。」二子亦同聲言曰：「我二人同發菩提心，歡喜皈依於佛。願世界昇平，拔眾生遠離諸苦，於一切時處得究竟樂皆莫能及。」王及二妃同稽首合掌，讚曰：</p>

<div class="lg regular" style="margin-left:0em;"><div class='lg-row'>「於不可說不可說，　若增一劫減一劫。</div>
<div class='lg-row'>發菩提心勿棄捨，　諸餘發心所不及。</div>
<div class='lg-row'>無比上味如甘露，　諸佛教中為第一。」</div>
</div><p style="margin-left:0em;text-indent:2em">時有喇嘛曰余顛朵絜，道德高深。王延至宮，合掌涕淚白曰：「師乃慈愍眾生，發菩提心者。二妃忽感得二子，求師加持，拔除不祥。」余顛答曰：「如來功德巍巍，匪可憶度。宜用金瓶，內盛寶珠，及摩尼眾寶，以為供養，然後誦經祝禱。」王乃陳設供事，請喇嘛陞獅子寶座，誦經七日；香花燈明，飲食衣樂，美備羅列，無間宵旦。並求觀千子中，誰為先成佛者。喇嘛作法之次，隨以廿五種、十種、四種，諸灌頂法，為此二子灌頂。復以定中所觀報王：「千子中，長子成佛，即七佛之首，法名曰約忍朗達容諸，成佛名曰迦葉。」說時，大地六種震動，音樂不鼓自鳴。乃至千子最後一子，法名曰卵他翼，成佛名曰末巴。諸大王子羣咸問於最小王子曰：「我等成佛，汝將何事？」小王子答曰：</p>

<div class="lg regular" style="margin-left:0em;"><div class='lg-row'>「佛德如天，　我心無盡。　天空不隕，　我心不滅。　廣持毗尼，</div>
<div class='lg-row'>自利第一。　發菩提心，　利他為最。　盡爾九百，　九十有九，</div>
<div class='lg-row'>福聚神通，　智慧功德，　度生方便，　我皆具足。」</div>
</div><p style="margin-left:0em;text-indent:2em">是時千子俱在，獨二子未來。千王子同以上義問二王子，其一曰：「我名秋集沈巴。兄等成佛，我為金剛手。凡顯密二教及最上密乘，我盡任持；諸佛秘藏，我堪守護；行者修學，我咸護念。」其一曰：「我名秋集若組。兄等成佛，我為請法梵王，請轉法輪，領眾聞法，并宏揚聖教。」此化佛出世之因緣也。</p>
</div>
</div><!-- end of div[@id='body'] -->
</body></html>