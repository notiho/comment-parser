<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>蓮華生大士應化史略</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<a id='mulu1' />
<div class='div-other'><a id='mulu2' />
<p class='h1'>蓮華生大師應化史畧目次</p>
<ul class="">
<li>大師本迹</li>

<li>大師成就阿彌陀佛</li>

<li>為度人類示迹</li>

<li>普度六趣示迹</li>

<li>密法出生之濫觴</li>

<li>馬張噶汝渣之來由</li>

<li>調伏馬張噶汝渣之因緣</li>

<li>賢劫千佛出世之緣起</li>

<li>佛法歷劫住世之程序</li>

<li>釋迦佛應化世界法教遞變之概况</li>

<li>大師降生西印度之事迹</li>

<li>大師為王太子前後之事迹</li>

<li>大師度化印度各地之事迹</li>

<li>大師西藏應化之事迹</li>

<li>大師垂訓示後之概略</li>
</ul>
<p class='juan'>蓮華生大師應化史畧</p><p class="byline">佛母葉興磋加實錄</p><p class="byline">烏簡靈巴菩薩流通</p><p class="byline">金剛上師諾那呼圖克圖逞列匠磋譯義</p><p class="byline">弟子王凈圓筆受</p><p class="byline">弟子韓玉宸修飾</p></div>
<div class='div-other'><a id='mulu3' />
<p class='h1'>一、大師本迹</p><p style="margin-left:0em;text-indent:2em">南無金剛不生不滅蓮花生大師</p>
<p style="margin-left:0em;text-indent:2em">大師本已成等正覺，證五智佛；度生方便，皆悉具足；能滿眾願，普利有情。其五佛母曰納加面達喇咓、噶那斯地、夏加迭瓦、扎西淺真、葉興磋加<span class='note-inline'>(納加華言佛母)</span>，或生印度，或生泥泊爾與不丹，或生西藏；皆為大權示現，助師應化，調御有情，紹隆三寶。大師融通顯密，不使兩岐；凡顯經密軌中究竟法義、無上悉地，皆深得釋迦如來師承口訣、真正血脈。所有金剛身語意三業，法報化三身，成證祕訣，及息增懷誅，度生方便，皆悉圓滿。其記載事迹廣略大小之種類，都萬有九百，皆為接引未來有緣眾生之用。其不堪<span class='corr'>記</span>載者，則瀰漫於無碍六大一真法界太空之中。法爾常恆，普利有情；盡於未來，名稱普聞無量世界。報化徧滿塵剎國土，見身者發心，聞名者起信，聆音者開悟，知心者成佛。南無法身常住，三際一如。蓮華生大師，南無報身清淨，相好無倫。蓮華生大師，南無化身變現，朅磨無量。蓮華生大師，非大師自衒，釋迦如來已先授記。如摩尼寶能滿眾願，無盡功德莫能罄述，略舉一斑啟眾敬信云爾。</p>
</div>
</div><!-- end of div[@id='body'] -->
</body></html>