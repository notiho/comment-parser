<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>蓮華生大士應化史略</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<a id='mulu14' />
<div class='div-other'><a id='mulu15' />
<p class='h1'>七、調伏馬張噶汝渣之因緣</p><p style="margin-left:0em;text-indent:2em">爾時阿達汝馬佛、金剛手佛、大勢至菩薩、金剛薩埵、南方金剛、阿彌陀佛、大日如來、北方金剛，及一切不可說諸佛，咸集誓言：「汝渣荼毒，導眾行惡，撥無因果。娑婆眾生將被趨入地獄，應加調伏。」於是聖眾諦觀，察其宿因，實與其師土瓜覺落並其師兄甸怕有緣；遂用一切佛灌頂之加持力，令其師成金剛薩埵，其師兄成大勢至菩薩。師徒既度，師化觀音，其忿怒身為馬王佛；徒化緣度母，其忿怒身為猪王佛母，同至山頂。馬王唱曰：</p>
<div style="margin-left:0em;text-indent:2em">「<img src='../images/B11p0093_01.gif' alt='B11p0093_01.gif' />　哈哈　赫<span class='note-inline'>(厄)</span>赫<span class='note-inline'>(厄)</span>　火火」</div>
<p style="margin-left:0em;text-indent:2em">猪母唱曰：</p>
<div style="margin-left:0em;text-indent:2em">「<img src='../images/B11p0093_02.gif' alt='B11p0093_02.gif' />　項項　吽吽　呸呸」</div>
<p style="margin-left:0em;text-indent:2em">王母疊相唱和，汝渣聞曰：「爾小馬猪，今何所謂？此三千大千，上自有頂，下達阿鼻，莫不敬畏臣伏于我，無敢正顏覿我面者。雖以單巴杜格爾之威神，亦莫我何。爾等其下伏靜住，勿得妄動。」隨以手按二王頭頂。爾時馬王佛由汝渣肛門中入，貫穿其頂，露出馬頭；放火焰煎其全身脂膏，令馬頭成綠色。猪王佛母由董稱馬陰道中入，貫穿其頂，露出猪頭；煎其脂膏，令猪頭成黑色。午王亥母，雙身和合，唱隨如前。一切金剛忿怒諸佛，咸化為飛鳥，翱翔空中，層密行布，助其威勢。汝渣痛楚不堪，嘆曰：「我今敝敗，外道亡矣，佛法興矣；阿修羅亡矣，天王興矣；背佛者亡矣，信佛者興矣。」夢寐所見，天擊水，火擊樹，水擊火，風擊雲彩，金剛杵擊諸空峒。朕兆若是，預知不祥，憂痛慘惻，惟冀速死。一彈指頃，肛門遺屎，墜於大海，澄入龍宮，化為大樹，根生海底，枝撐阿修羅宮，花果敷實於天庭，衣食用物咸從此樹梢流出。修羅恆與天鬥者，即爭此樹也。午王亥母，同深慈愍，和平歡悅，不懼不驚，折伏汝渣，令其命盡。所有汝渣之服飾器仗，皆成戰利之偉績。歷來密乘所傳金剛忿怒相，及嚴身飾具，即從此出。</p>
<div style="margin-left:0em;text-indent:2em">汝渣身死，心猶未平，賡現九頭身，思滋毒厲，重為世患。大勢至菩薩，乃化九忿怒金剛，徧串其身。汝渣備極痛苦，急呼其十方守門眷屬，啟門奮鬥，口作<img src='../images/B11p0094_01.gif' alt='B11p0094_01.gif' />汝汝聲，疾趨羣眾鏖戰空際。斯時馬王三眼中出生十方金剛，手持降魔杵盡伏諸眷屬，咸以其衣食供奉於諸佛。汝渣悟曰：</div>

<div class="lg regular" style="margin-left:0em;"><div class='lg-row'>「我惜所造諸罪業，　于今咸集于藐躬。</div>
<div class='lg-row'>業由自作還自受，　果報毫髮不昧爽。</div>
<div class='lg-row'>我今心慮焦如焚，　跼天蹐地無逃遁。</div>
</div><p style="margin-left:0em;text-indent:2em">「願從今始，夫婦二身，俯伏佛座；慚諳內典，敢作外護；食佛餘唾，為內眷屬；至心皈命，永不破戒。」爾時馬王佛以金剛杵加持三處，受密乘灌頂，遂成為馬哈嘠納大護法。此午王亥母調伏汝渣之經過也。</p>
</div>
</div><!-- end of div[@id='body'] -->
</body></html>