<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>三階教殘卷</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<div class='other'><div class='other'><div class='other'><a id='mulu62' />
<div class='div-other'><a id='mulu63' />
<p class='h4'>本邦所傳　三階佛法卷第二</p><p style="margin-left:0em;text-indent:1em">本邦所傳三階佛法卷第二は法隆寺本を底本となし、聖語藏本、興聖寺本（首部闕迭）並に釋淨土群疑論探要記（集錄引文）を以て校異せり。</p>
<p style="margin-left:0em;text-indent:1em">冠註對校の【聖】は聖語藏本、【興】は興聖寺本、【要】は釋淨土群疑論探要記所引の集錄本文の略稱とす。</p>
</div>
<p class='juan'>三階佛法卷第二</p><p>第六段明、一切行法行王、若能得依一切第三階佛法內一切鬪戰法共他鬪乃至殺、唯得一切最大輕罪、現在少分懺悔即得畢竟永滅盡不受一切三塗惡果報、文當<span class='note-inline'>(<span class='corr'>已</span>上人語引經說已下唯經文說)</span>王言、大師、成就如是十種功德、而得名為行法行王者、若其國內有逆賊主、具四種兵、與法行王、鬪諍國土、及外國王來相侵奪、欲與大鬪、集四部丘<span class='note-inline'>(兵)</span>、一切現前、行法行王云何彼<span class='note-inline'>(與)</span>彼而共鬪戰、答言、大王、行法行王、當應思惟、於三時中、出三方便、入陣鬪戰、何等三時、謂初入時、中入時、後入時、大王當知、初欲入時作方便者、行法行王、若見逆主、爾時復作三種思惟、一者思惟、此返<span class='note-inline'>(反)</span>逆主所有兵馬、為與我等為當勝我、若與我等共鬪戰者、俱損无益、若其勝我、彼活我死、如是念已、應覓逆王所有親友及善知識、當令和解滅此鬪諍、二者行法行王、見彼逆王與己平等及勝己力者、心自思惟、不應與戰、當與其物、求滅鬪諍、三者若見逆王多有士眾眷屬朋黨象馬車步四兵力勝、行法行王士眾雖少、能以方便現大勇健難敵之相、令彼逆王生驚畏心以滅鬪諍、如是名為於初時中思惟三種方便之用、大王當知、若以親友與物驚怖如此三事、不能滅彼鬪諍事者、行法行王、爾時、復起三種思惟、入陣鬪戰、何等三種、一者思惟、此返<span class='note-inline'>(反)</span>逆王、无慈悲<span class='note-inline'>(心)</span>自殺眾生、餘人殺者亦不遮護、我今不令如此相殺、此是初心護諸眾生、二者思惟、當以方便降伏逆王、士馬兵眾不與鬪戰、三者思惟、當以方便活繫縛取不作殺害、生此三種慈悲心已、然後莊嚴四<span class='note-inline'>(種)</span>兵眾、分布士馬唱說號令、簡選丘<span class='note-inline'>(兵)</span>眾分作三品、於上品中有上中下、以上品中下勇猛者列在於前、次列第二中品健者、次列上品最揵<span class='note-inline'>(健)</span>兵馬、分在兩葙、令護步眾不生畏心、行法行王處在軍中、與最上品上品象馬車步猛眾<span class='note-inline'>(健)</span>眾俱、如是入鬪、何以故有五種事、能令大軍竟進不退、何等為五、一者慚愧王、二者畏王、三者取王三者取王意、四者令眾背後无畏、五者令念報國王恩、如力如分、不生退轉、能勇戰鬪、大王當知、行法行王、設是方便入陣鬪戰、爾時雖復殺害眾生、而彼王得輕微少罪、決定受懺悔能滅、何以故、彼法行<span class='note-inline'>(行法)</span>行王、為欲入戰、先生三種慈悲心故、雖作此惡得罪輕微、非決定受、大王、當知、彼法行王、為令眾生為護沙門、護沙門法、為護妻子族姓知識、能捨自身及資生物、作如是業、因此事故、彼法行王得无量<span class='note-inline'>(福)</span>、大王、當知、若為護國、養活人民興兵鬪戰、彼時國王、應當先發如上三心、勅令主將一依王教、如是鬪者有福无罪、如大薩遮尼乾子經說、又明已下猶是上第四段義未盡、由文廣故、所以迴之在後、又已下亦名明一切利根空見有見眾生一切最大正見智惠義一切最大邪見愚癡義、文當、於末世時義當、佛滅度後、文當義當、一切正法<span class='note-inline'>(不)</span>行時、文當唯<span class='note-inline'>(義)</span>當、唯有一切三種顛倒眾生時、義當、佛滅度或一千年已後或一千五百年已後、如上第二大段內說、文當義當、教一切行法行王、於國內處處、推求有大智惠、常行正法、能如實語諸沙門等、如大薩遮尼乾子經說、又文當義當、一向唯純偏為一切破戒比丘、作一切寺舍時、一向不為一切持戒比丘作一切寺舍等時、唯瞋唯罵唯打唯殺、文當、一切佛皆悉普不能得度得一切眾生時、義當、佛滅度或一千年已後、或一千五百年已後、如大方廣十輪經說、如上第二大段內說、又兼依餘經說、文當義當、一切利根空見有見眾生、由<span class='corr'>徧</span>學一切多聞智惠故、一者明、能得壞<span class='note-inline'>(增)</span>長一切種種惡、皆悉普盡時、以後驗前說、亦名以善驗惡說、二者明、能滅一切四乘善根皆悉普盡時、唯除一切聖人一切利根真善正見成就凡夫、返上即是不在其限、文當、法滅盡品<span class='note-inline'>(之)</span>時、文當、彌勒菩薩等、義當、一切菩薩皆悉普不能度得一切眾生時、文當義當、佛滅度一千年已後時、如大集月藏分經說與雜阿含經同、如上第二大段內說、文當、遣一切多聞持戒五德具足比丘、輕呵嘖一切門徒弟子、於一切如和僧眾內、五種輕治罰一切破戒比丘、文當義當、教一切真善剎利、一切真善輔相大臣、一切真善沙門、一切真善婆羅門、一切真善居士、持戒清淨有功德者、供養恭敬、聽受言教、於聲聞辟支佛法皆悉普守護、諦聽受持、守護大乘、如聞信受、住大乘者、持戒多聞、言辭清辨、與如此人、對相歡娛、則心悅樂、諮門<span class='note-inline'>(問)</span>義論、敬受教悔<span class='note-inline'>(誨)</span>等、如大方廣十輪經說、與上大薩遮尼乾子經說、文當義當、佛滅度後、文當義當、一切正法不行時、文當義當、唯有一切三種顛倒眾生時、教一切行法行王、於國內處處、推求有大智惠、常行正法能如實語諸沙門等、一種相似、又明、一切道俗莫問貴賊<span class='note-inline'>(賤)</span>一種相似、文當義當、若能得與一切第三階佛法相當、終身能得教<span class='note-inline'>(敬)</span>一切普真普正剃、頭或名着染衣或名着袈裟僧、莫問一切善惡持戒破戒、一切正善邪善、一切利根鈍根、一切有知解无知解、皆悉普敬作<span class='note-inline'>(已上人語引經說已下唯是經文說)</span>是真沙門、能行正道、利益眾生、是福田者、能知正法、是如法語者<span class='note-inline'>(已下人說引經說)</span>皆悉普共濡語、皆悉普禮足、皆悉普供養、皆悉普守護、乃至終身常能得不作一切十惡、一切廿六種一切阿鼻地獄惡等者、莫問一切善惡持戒破戒、一切邪善正善、一切利根鈍根、一切有知解无知解、莫問斷一切惡、脩一切善、懺悔一切罪等多少、皆悉普名有大智惠當<span class='note-inline'>(常)</span>行正法能如實語諸沙門等、皆悉普名行法行王、皆悉普名多聞持戒五德具足比丘、皆悉普名真善剎利、皆悉普名真善輔相大臣、皆悉普名真善沙門、皆<span class='note-inline'>(悉)</span>普名真善婆羅門、皆悉普名真善居生<span class='note-inline'>(士)</span>、皆悉普名持戒清淨有功德者、皆悉普名住大乘者、皆悉普名持戒多聞言辭清辨、皆悉普名與如此人對相歡娛則則心悅樂、諮門<span class='note-inline'>(問)</span>義論、敬受教悔等、何以故、一者明、一切佛弟子、一切出家人、比丘比丘尼皆悉普名<span class='note-inline'>(已下（上）人語引經說已下唯是經文說)</span>是真沙門、能行正道、利益眾生、是福田者、能知正法、是如法語者<span class='note-inline'>(已下人語引經說)</span>如大薩遮尼乾子經說、二者明、文當、若有禪士、雖復持戒、不能具足禪法不同、未得三昧、是人於禪若坐若行、初夜得<span class='note-inline'>(後)</span>夜、得與禪定相應而住則能除斷无量業障、能令多億那由他百千眾生悉得歸信、成就菩提種種善根福德之聚、況具持戒得真法三昧等者、如大集月藏分經說與雜阿含經同、三者明、文當、遣一切瘂羊僧、勸事與一切出家人作和上阿闍梨、乃至遣令學習誦等、四者明、文當、若復有人、不成就波羅提木叉戒、名為依止第一義僧乃至淨僧、以此文驗、所以得知、如大方廣十輪經說、又明、一切道俗莫問貴賤一種相似、文當義當、若不能得與一切第三階佛法相當、不能得終身常敬一切普真普正剃頭或名着染衣或名着袈裟僧、莫問一切善惡持戒破戒正善邪善利根鈍根、有知解无知解皆悉普敬作<span class='note-inline'>(已上人語引經說已下唯是經文說)</span>是真沙門、能行正道利益眾生、是福田者能知正法、是如法語者<span class='note-inline'>(<span class='corr'>已</span>上人語引經說)</span>不能得皆悉普共濡語、不能得皆悉普供養、不能得皆悉普守護、乃至不能得終身常斷一切十惡一切廿六種一切阿鼻地獄惡等、而而常一阿<span class='note-inline'>(向)</span>唯純<span class='corr'>徧</span>學分別一切世間內一切第一第二兩階佛法內、一切七十種等所說、一切最上上得好得樂、別真別正佛法僧眾生斷惡修善解行等、一切上下、一切凡聖、一切善惡、一切一切大乘小乘、一切世間出世間、一切利根鈍根、一切有知解无知解、一切邪正空有、一切邪正多欲少欲、一切邪正自利利他等者、莫問一切善惡持戒破戒一切正善邪善一切利根鈍根一切有知解无知解、莫問斷一切惡、脩一切善、懺悔一切罪等多少、唯除一切聖人一切利根真善正見成就凡夫不在其限、已外外<span class='note-inline'>(因)</span>一切利根空見有見眾生、一者明、正返上、有大智惠常行正法能如實語諸沙門等、皆悉普名闍<span class='note-inline'>(闇)</span>鈍无智惠常行邪法常能妄語諸沙門等、如下此段說、二者明、正返上、行法行王皆悉普名㫋陀羅王、如下此段說、三者明、正返上、多聞持戒五德具足比丘、皆悉普名愚癡破戒比丘、如下此段說、四者明、正返上、真善剎利真善輔相大臣、真善沙門真善婆羅門、真善居士、持戒清淨有功德者、住大乘者、持戒多聞言辭清辨、與如此人對相歡娛則心悅樂、諮問義論敬受教誨等、皆悉普名、義當、是㫋陀羅比丘、如下此段說、文當、造惡行比丘實有過罪而恃白衣一切勢力、或恃巨富則<span class='note-inline'>(財)</span>物等力、或恃多聞、或恃辭辨、或持<span class='note-inline'>(恃)</span>弟子、如是等力、次下經文說、文當、剎利㫋陀羅、五者明、皆悉普名、文當、輔相㫋陀羅、少於善根、不肯信向、諂曲愚癡、自稱多知、皆生憍慢、不畏後世惡業果報、離善知識、乃至趣向阿鼻地獄、六者明、悉普名、文當、於未來世、剎利㫋陀羅乃至婆羅門㫋陀羅、善根微少、无有信心、欺詐諂典<span class='note-inline'>(曲)</span>、是諸愚癡現智惠相、不隨善知識語、實是愚癡現為知<span class='note-inline'>(智)</span>惠、心常疑悔不畏後世、而无禁戒、作諸殺生、乃至邪見欺誑於他、於諸世間、當<span class='note-inline'>(常)</span>行誹謗語、剎利㫋陀羅婆羅門㫋陀羅、壞亂佛法、於我法中而得出家、常毀破戒作諸惡行、而剎利婆羅門盡心供養、七者明一切利根空見有見眾生、莫問一切道俗遺<span class='note-inline'>(貴)</span>賤、皆悉普名㫋陀羅、皆悉普名、文當、佛滅度後、文當義當、不信一切聖人持戒比丘、皆悉普盡時、文當義當、不信一切伽藍聚落外一切學十二頭陀持戒比丘、皆悉普盡時、文當義當、不信一切伽藍聚落內一切少欲知足省事持戒比丘、皆悉普盡時、文當義當、一向唯純偏信一切破戒比丘、一向唯純偏說一切破戒比丘好、一向唯純偏供養一切破戒比丘、一向唯純偏守護一切破戒比丘、一向唯純偏為一切破戒比丘、作一切寺舍等時、文當義當、一向不信一切聖人持戒比丘及一切凡夫內一切持戒比丘、一向唯說一切人<span class='note-inline'>(聖)</span>人持戒比丘及一切凡夫內一切持戒比丘惡、一向不供養一切聖人持戒比丘及一切凡夫內一切持戒比丘、一向不守護一切聖人持戒比丘及一切凡夫內一切持戒比丘、一向不為一切聖人持戒比丘及一切凡夫內一切持戒比丘作一切寺舍等時、唯瞋唯罵唯打唯殺、又三念卷經從卷初發首明、文當、剎利㫋陀羅、婆羅門㫋陀羅、沙門㫋陀羅、大臣㫋陀羅、由一向唯純偏信一切破戒比丘等、一向不信一切持戒比丘等故、文當、先修善根今悉消滅、乃至墮於阿鼻地獄等、如大方廣十輪經說、又明、何以故、明一切第三階佛法內一切利根空見有見眾生、乃至未得法忍已來、莫問一切善惡持戒破戒、皆悉普名破戒、莫問一切利根鈍根有知解无知解、歸一切三寶、度一切眾生、斷一切惡、修一切善解行等多少、但使常一向唯純偏學一切世間內一切第三階佛法內、一切廿四段等一切最下下得惡得苦普真普正佛法僧眾生斷惡修善解行等、常正常不錯、常不誹謗一切正法、常不毀呰一切賢聖乃至一切凡夫等、常一向唯純益无損佛法、亦名常一向唯純偏學一切生盲眾生佛法、皆悉普名有大智惠常行正法、能如實語諸沙門等、皆悉普名行法行王、皆悉普名多聞持戒五德具足比丘、皆悉普名真善剎利、皆悉普名真善輔相大臣、皆悉普名真善沙門、皆悉普名真善婆羅門、皆悉普名真善居士、皆悉普名持戒清淨有功德者、皆悉普名住大乘者、皆悉普名持戒多聞言辭清辨、皆悉普名與如此人對相歎<span class='note-inline'>(歡)</span>娛則心悅樂、諮問義論敬受教誨等所由義如上第四段、由文廣故迴之在後法內說、如下廿四段法內說</p>
<p>一者明、得頓滅、從无始世界乃至未得法忍已來、一切世間內、一切三階佛法內、一切上下所生、一切邪<span class='note-inline'>(見)</span>空見有見、一切邪三毒、一切邪我見、一切邪自高輕他、一切邪自是非他等、皆悉普得滅盡不起故、如下廿三段法內說</p>
<p>二者明、得頓滅、從无始世界乃至未得法忍已來、一切世間內、一切三階佛法內、一切謗佛謗法通凡及聖、皆悉普得滅盡不起故、如此段上下廿三段法內說</p>
<p>三者明、得頓滅、從无始世界乃至未得法忍已來、一切十惡、一切四重、一切五逆、一切廿六種一切阿鼻地獄惡等、皆悉普得滅盡不起故、何以故、明一切十惡等皆悉普不得起一分一豪<span class='note-inline'>(毫)</span>所由義、若作一切十惡等、莫問多少、即能令上下一切廿四段等內一切應滅惡、皆悉普起不滅故、一切應起善皆悉普滅不起故、如大集月藏分經與雜阿含經同、大薩遮尼乾子經、大方廣十輪經、佛藏經等說</p>
<p>四者明、得頓滅、從无始世界乃至未得法忍已來、一切利根真聖一切佛一切一乘菩薩、一切聲聞、一切緣覺、一切利根正見成就凡夫一切一乘根機菩薩一切三乘根機菩薩、一切聲聞根機眾生、一切緣覺根機眾生、一切別真別正佛法僧眾生、斷惡修善解行等內、一切利根空見有見眾生、一切別邪善佛法僧眾生斷惡修善<span class='note-inline'>(解)</span>行等、皆悉普得滅盡不起故、如為一切利根空見有見邪見成就顛倒九種人所說經等說</p>
<p>五者明、得頓滅、從无始世界乃至未得法忍已來、一切不信佛法、一切惡天龍八部、一切惡鬼神、一切惡夜叉羅剎、一切惡魔、常一向唯純偏滅、一切別真別正三寶、常一向唯純偏滅一切別真別正國土常一向唯純偏滅一切別真別正眾生、從正次邪、乃至成一切三災等、皆悉普得滅盡不起故、如大集經、大集月藏分經與雜阿含經同、灌頂經、雜類神呪經等說</p>
<p>六者明、得頓不滅、從无始世界乃至未得法忍已來、一切惡內一切邪善三寶一切邪善眾生、一切邪善斷惡行、一切邪善修解行、一切正善三寶、一切正善眾生、一切正善斷惡行、一切正善修善解行等內一切无名相法及不淨觀五種惡境界、皆悉普得不滅故、何以故、明一切无名相法內、一切惡一切邪善佛法皆悉普不得起、唯有一切真好一切正善佛法、皆悉普得起不滅故、如迦葉經、佛藏經、大方廣佛華嚴經、大般涅槃經等說</p>
<p>七者明、得頓與已<span class='note-inline'>(不滅)</span>、從无始世界乃至未得法忍已來、一切常是己有緣佛法僧眾生斷惡修善解行等相當、皆悉普<span class='note-inline'>(不)</span>盡故、如此段下段段內廣明、一切有緣佛法僧眾生斷惡修善解行等者皆悉普是</p>
<p>八者明、得頓不不滅、從无始世界乃至未得法忍已來、敬一切惡僧寶、一切惡眾生、一切邪善僧寶、一切邪善眾生、皆悉普作一切佛性佛、皆悉普得不滅故、於一切好僧寶等亦如是、何以故明、一切佛性佛內、一切惡一切邪善佛法、皆悉普不得起、唯有一切真好一切正善佛法、皆悉普得起不滅故、准依大般涅槃經一部明佛性、菩薩學真<span class='note-inline'>(直)</span>心法內、敬一切眾生佛性、如來藏經、勝鬘經等說<span class='note-inline'>(又何以故明、一切眾生皆悉皆是一切如來藏作之、所以欲（敬）一切道俗等作佛、即是佛性佛、敬一切道俗等作學菩薩行、即是學菩薩行、敬一切道俗等作當來佛、即是當來佛、敬一切道俗等、作佛想佛、即是佛想佛、敬一切道俗等作六波羅蜜等具足、即六波羅蜜等具足、又何以故明、如四卷楞伽經與勝鬘經兩部經等說、文義具足、一種相似俱明、七識不受苦樂、非涅槃因、唯有如來藏受苦樂、是涅槃因、喻如一切伎兒伎兩（倆）一切伎兒身喻一切如來藏一切伎（等一種）相似、又何以故明、一切邪見成就顛倒道俗等內我（或）有人造經者、或有人故他經文及義者、或有真是佛經不上經錄者、或真是佛經者、所以若依部、唯得依多部經說、多部各各盡一部義同、若依品、唯得依多品經說、各各盡一品義同、若依段、唯得依多段經說、各各盡一段義同、不得依少部經說、少部各各或一句或兩句或三句說、不盡一部義同、不得依少品經說、少品各各或一句或兩句或三句說、不盡一品義同、不得依少段經說、少段各各或一句或兩句或三句說、不盡一段義同)</span></p>
<p>九者明、得頓不滅、從无始世界乃至未得法忍已來、敬一切惡僧寶、一切惡眾生、一切邪善僧寶、一切邪善眾生、皆悉普作學一切菩薩行、皆悉普得不滅故、於一切好僧寶等內亦如是、何以故明、一切菩薩行內、一切惡一切邪善佛法皆悉普不得起、唯有一切真好一切正善佛法、皆悉普得起不滅故</p>
<p>十者明、得頓不滅、從无始世界乃至未得法忍已來、敬一切惡僧寶、一切惡眾生、一切邪善僧寶、一切邪善眾生、皆悉普作一切常<span class='note-inline'>(當)</span>來佛、皆悉普得不滅故、於一切好僧寶等亦如是、何以故明、一切當來佛內、一切惡、一切邪善佛法、皆悉普不得起、唯有一切真好一切正善佛法、皆悉普得起不滅故、文當義當、如法華經不輕菩薩品等說</p>
<p>十一者明、得頓不滅、從无始世界乃至未得法忍已來、敬一切惡僧寶、一切惡眾生、一切邪善僧寶、一切邪善眾生、皆悉普作即是一切真佛想佛、皆悉普得不滅故、於一切好僧寶等亦如是、何以故明、一切佛想佛內、一切惡一切邪善佛法、皆悉普不得起、唯有一切真好一切正善佛法、皆悉普得起不滅故、文當義當、如大方廣十輪經、大方廣佛花嚴經少分等說</p>
<p>十二者明、得頓不滅、從无始世界乃至未得法忍已來、敬一切惡僧寶、一切惡眾生、一切邪善僧寶、一切邪善眾生、皆悉普作一切六滅<span class='note-inline'>(波)</span>羅蜜一切十二頭陀等具足決定得一切菩提涅槃果想、皆悉普得不滅故、於一切好僧寶亦如是、何以故明、翻一切惡解行作一切善解行內、一切惡一切邪善佛法、皆悉普不得起、唯有一切真好一切正善佛法、皆悉普得起不滅故、上下餘段等亦如是類以可知、文當義當、如大方廣十輪經、寶雲經少分等說</p>
<p>十三者明、得頓不滅、從无始世界乃至未得法忍已來、一切惡僧寶、一切惡眾生、一切慳貪內、一切餘殘不盡檀、一切犯戒內、一切餘殘不盡戒、一切瞋恚內一切餘殘不盡忍辱、一切懈怠內一切餘殘不盡<span class='note-inline'>(精進、一切○○內一切餘殘不盡)</span>禪定、一切愚癡內一切餘殘不盡智惠、皆悉普得不滅故、乃至一切惡內一切餘殘不盡善、亦如是類以可知、如大方廣十輪經說、文當、唯破戒惡內說、義當、餘一切惡亦如是類以可知</p>
<p>十四者明、得頓不滅、從无始世界乃至未得法忍已來、一切邪善僧寶、一切邪善眾生、一切邪善檀內一切餘殘不盡正善檀、一切邪善持戒內一切餘殘不盡正善持戒、一切邪善忍辱內一切餘殘不盡正善忍辱、一切邪善精進內一切餘殘不盡正善精進、一切邪善禪定內一切餘殘不盡正善禪定、一切邪善智惠內一切餘殘不盡正善知<span class='note-inline'>(智)</span>惠、皆悉普得不滅故、乃至餘一切邪善解行等等亦如是類以可知、此段以上一切惡行內既有一切餘殘不盡善行在、驗之所以得知、一切邪善解行內亦一切餘殘不盡正善解行在</p>
<p style="margin-left:1em"><span class='note-inline'>(何以故明、佛滅度一千年已後、一切聖人一切利根真善正見成就凡夫、一切皆悉普滅盡、一切利根眾生莫問一切善惡、持戒破戒、歸一切三寶、度一切眾生、斷一切惡、修一切善解行等、一切皆悉普是一切邪善眾生、亦名皆悉普是一切邪善佛法、又於一切邪善眾生邪持戒破戒、歸一切三寶等多少俱名破戒不破見正見成就凡夫、邪正並有、喻如一切偽寶內真偽寶並有、一種相似、多少分齊唯與扴上土一種已外明、餘一切利根空見有見眾生、莫問一切善惡持戒破戒、歸一切三寶等多少俱名行壞體檀（壞）戒見俱破唯純邪无正、喻如一切真无價寶一切偽无價寶皆悉普滅盡、唯有一切赤白銅鐵白[金*葛]鉛錫无價寶在、一種相似多少分齊、十方世界所有地生（土）等一切（一）種（相似）、所以於爾許、一切利根空見有見眾生一切邪善解行等內、常須作一切餘殘不盡正善解行等想觀、如上第一大段內、餘卷第一大段內廣說)</span></p>
<p>十五者明、得頓不滅、從无始世界乃至未得法忍已來、一切剃頭或名染衣或名着袈裟僧、皆悉普得不滅故、大方廣十輪經說</p>
<p>十六者明、得頓不滅、從无始世界乃至未得法忍已來、一切利根空見有見眾生、一切別邪善佛法僧眾生斷惡修善解行等內、一切利根真聖一切一乘菩薩、一切三乘菩薩、<span class='note-inline'>(一切)</span>聲聞、一切緣覺、一切利根正見成<span class='note-inline'>(就)</span>凡夫、一切一乘根機菩薩、一切三乘根機菩薩、一切聲聞根機眾生、一切緣覺根<span class='note-inline'>(機)</span>眾生、一切<span class='note-inline'>(別)</span>真別正佛法僧眾生斷惡修善解行等皆悉普得不滅故</p>
<p>十七者明、得頓不滅、從无始世界乃至未得法忍已來、常一向唯純<span class='corr'>徧</span>求一切最上上別好名聞、一切最上上別好利養、衣服飲食房舍臥具等、一切最上上別好寺舍、一切最上上別好僧正、及一切最上上別好法主等、一切最上上別好師僧、一切最上上別好第<span class='note-inline'>(弟)</span>子、一切最上上別好徒眾、一切最上上別好檀越等、八種一切最大邪好道俗內、一切利根真聖一切佛、一切一乘菩薩、一切三乘菩薩、一切聲聞、一切緣覺、一切利根正見成就凡夫、一切一乘根機菩薩、一切三乘根機菩薩、一切聲聞根機眾生、一切緣覺根機眾生、一切別真別正佛法僧眾生斷惡修善解行等、皆悉普得不滅故、如大般涅槃經等說、文顯易識、文當、菩薩、煩惱諸結未有斷者、為利益眾生故、於國王等前及一切道俗等前、自稱得聖、處處多求一切名聞利養等</p>
<p>十八者明、得頓不滅、從无始世界乃至未得法忍已來、一切殺父、一切殺母、一切殺阿羅漢、一切破和合僧、一切出佛身血、一切殺聖人、一切婬聖人、一切婬聖比丘尼、一切偷三寶財物、一切大妄語、乃至自稱得聖等、一切誹謗正法、一切毀此<span class='note-inline'>(呰)</span>賢聖、一切十一種等一切最大邪惡道俗內、一切利根真聖一切佛、一切一乘菩薩、一切聲聞、一切緣覺、一切利根正見成就凡夫、一切一乘根機菩薩、一切三乘根機菩薩、一切聲聞根機眾生、一切緣覺根機眾生、一切別真別正佛法僧眾生斷惡修善解行等、皆悉普得不滅故、如故<span class='note-inline'>(大)</span>方廣<span class='note-inline'>(十)</span>輪經、大般涅槃經等說</p>
<p>十九者明、得頓不滅、從无始世界乃至未得法忍已來、一切天、一切人、一切阿脩羅、一切畜生、一切餓鬼、一切地獄等、一切六道眾生內、一切利根真聖一切佛、一切一乘菩薩、一切三乘菩薩、菩薩一切聲聞、一切緣覺、一切利根正見成就凡夫、一切一乘根機菩薩、一切三乘根機菩薩、一切聲聞根機眾生、一切別真別正佛法僧眾生斷惡修善解行等、皆悉普得不滅故、如大般涅槃經等說</p>
<p>廿者明、得頓不滅、從无始世界乃至未得法忍已來、一切父、一切母、一切兄弟、一切姊妹、一切夫一切妻、一切男一切女等、一切六親眷屬內、一切利根真聖一切佛、一切一乘菩薩、一切三乘菩薩、一切聲聞、一切緣覺、一切利根正見成就凡夫、一切一乘根機菩薩、一切三乘根機菩薩、一切聲聞根機眾生、一切緣覺根機眾生、一切別真別正佛法僧眾生斷惡修善解行等、皆悉普得不滅故、如大般涅槃經一切本生經、一切第一階佛法內一切甚深大乘經等說</p>
<p>廿一者明、得頓不滅、從无始世界乃至未得法忍已來、一切利根真聖一切佛、一切一乘菩薩、一切三乘菩薩、一切聲聞、一切緣覺、一切利根正見成就凡夫、一切一乘根機菩薩、一切三乘根機菩薩、一切聲聞根機眾生、一切緣覺根機眾生、一切天眾生、一切人眾生、一切阿脩羅眾生、一切畜生眾生、一切餓鬼眾生、一切地獄眾生內、一切父、一切母、一切兄弟、一切姊妹、一切夫一切妻、一切男一切女、乃至一切六親眷屬等、皆悉普得不滅故、何以故明、如像法決疑經與多部經義同觀佛三昧經經等說、明一切三界眾生、從无始世界已來、无有不作父母兄弟姊妹夫妻男女等、以此文驗、所以得知</p>
<p>廿二者明、得頓不滅、從无始世界乃至未得法忍已來、一切信佛法、一切正善天龍八部、一切正善鬼神、一切正善夜叉羅剎、一切正善魔王、及一切魔王眷屬、皆悉普用佛語、常一向唯純<span class='corr'>徧</span>守護一切最下下別惡三寶、一切最最下下別惡國土、一切最下下別惡生<span class='note-inline'>(惡眾生)</span>等皆悉普得不滅故如大集月藏分經與雜阿含經同像法決疑經與多部經義同等說、何以故、一者明、由一切利根空見有見眾生乃至來<span class='note-inline'>(未)</span>得法忍已來、常不識一切惡內、一切邪善內、一切利根戒見俱不破、一切破戒不破見、正見成就九種人、常不識一切好內一切正善內、莫問一切善惡持戒破<span class='note-inline'>(戒)</span>皆悉普名一切利根空見有見眾生、如上第一大段內釋、二者明、由但使守護一切最下下別惡三寶、一切最下下別惡國土、一切最下下別惡眾生、何況一切最上上別好三寶、何況一切最上上別好國土、何況一切最上上別好眾生、此段准經義推說、三者明、由文當、佛滅度一千年已後、一切利根真聖一切佛、一切一乘菩薩、一切三乘菩薩、一切聲聞、<span class='note-inline'>(一切緣覺)</span>、一切利根真善正見成就凡夫、一切一乘根機菩薩、一切三乘根機菩薩、一切聲聞根機眾生、一切緣覺根機眾生、一切別真別正佛法僧眾生斷惡修善解行等、皆悉普滅盡、唯有一切利根空見有見眾生、一切邪善佛法僧眾生斷惡修善解行等在、喻如一切金銀七寶鍮石等一切真寶皆悉普滅盡、唯有一切偽寶、以為一切无價寶在、唯有一切赤白銅鐵白[金*葛]鉛錫等、以為一切无價寶在、一種相似、如大集月藏分經說與雜阿含經同、唯除一切法行王、亦名一切國王、亦名一切灌頂剎利王、亦名一切人王、如上第一大段內說、不定、若能得依一切第三階佛法、住持一切三寶、住持一切國土剎<span class='note-inline'>(利)</span>益一切眾生不在其限、如上第一大段內說、四者明、由一切最下下別惡三寶、一切最下下別惡國土、一切最下下別惡眾生、不能得自治、一切官府等障難復多故、如大集月藏分經說與雜阿含經同、五者明、由一切世間與一切出世間一倍返、一切世間法、唯有常一向唯純偏自守護、不守護他好得力、唯有常一向唯純偏守護一切上一切好、不守護一切下一切惡始得力、一切佛法唯有、莫問自他上下好惡、皆悉普守護始得力唯除一切聖人一切利根正見成就凡夫、一切一乘根機菩薩不在其限、如上第一大段內所說八部經等說、如一切第一階佛法內、一切甚深大乘經、一切利他行內、一切隨喜行內、勝鬘經等說、六者明、由一切利根空見有見眾生、從无始世界已來、常一向唯純偏信偏敬一切最上上別好三寶等、常一向唯純偏不信偏嫌一切最下下別惡三寶等、增長一切邪貪瞋癡无量无邊、唯有偏捨一切最上上別好三寶等、唯有偏故<span class='note-inline'>(敬)</span>一切最下下別惡三寶等、始能得斷得一切貪上嫌下、一切貪瞋癡我見、自高輕他、自是非他等不起故、如大般涅槃經說、文顯易識、文當、就一切赤蠖虫作喻、文當、為一切斷常偏病眾生說、義當、即是為一切利根空見有見眾生說、義當、於餘一切偏病等亦如是類以可知、乃至為一切利根空見有見邪見成就顛倒九種人所說經等說</p>
<p>廿三者明、得頓不不滅、從无始世界乃至未得法忍已來、一切利根真聖一切諸佛一切菩薩等、一切最下下別真別正出世間一切正善果報威力等、一分加護皆悉普得不滅故、如大集月藏分經說與雜阿含經同、人<span class='note-inline'>(又)</span>於大集月藏分經內明、如來一切果報威力等皆悉普分作三分、文當、一分自屬、義當、屬一切第一階佛法、義當、屬佛滅度後五百年已前一切聖人、唯<span class='note-inline'>(准)</span>經以後驗前說、文當、一分屬一切坐禪聲聞、義當、屬一切第二階佛法、義當、屬一切佛滅度後一千年已前一切坐禪眾生、如大集月藏分經與雜阿含經同迦葉經等說、文當、一分屬一切破戒讀經誦經聲聞、義當、屬一切第三階佛法、義當、屬佛滅度一千年已後一切破戒讀經誦經眾生如大集月藏分經說經與雜阿含<span class='note-inline'>(經義)</span>同、又非是一切破戒一切邪善能感得一切諸佛菩薩等、一切別真別正出世間正善果報威力等、唯有一切破戒內一切餘殘不盡戒、唯有一切邪善內一切餘殘不盡正善、唯有一切破戒內一切邪善內一切剃頭或名着染衣或名着袈裟僧、唯有一切廿四段等一切最下下得惡得苦普真普正出世間正善、能感得一切諸佛菩薩等一切別真別正出世間正善果報威力等、何以故、一者明、喻如一切正方內常一向畢竟永不得有一切邪方、喻如一切正屋等內常一向畢竟永不得有一切邪屋等、一切惡常一向畢竟永不得感一切善、亦如是、一切邪善常一向畢竟永不得感一切正善、亦如是類以可知、如佛滅度後、如佛滅度五百年已後、如佛滅度一千<span class='note-inline'>(年)</span>已後、一切聖人一切利根真善正見成就凡夫、皆悉普滅盡等者是<span class='note-inline'>(<span class='corr'>已</span>上就一切邪正因果說<span class='corr'>已</span>上（下）就一切現緣說)</span>二者明、佛自為一切出家人說戒、於一切出家人內、但使有一人犯戒、常一向畢竟永不為一切出家人說戒、如律文等說、三者明、阿羅漢比丘、寧受十惡國王殺<span class='note-inline'>(一)</span>向畢竟永不肯為十惡國王說禪中間義、唯除得為十惡國王說一切念三寶法說一切斷十惡法等不在其限、如增壹阿含經等說</p>
<p>廿四者明、得頓不滅、從无始世界乃至未得法忍已來、修治自他一切破像、一切破經、一切破寺等、勝作一切新經新寺、皆悉普得不滅故、如像法決疑經與多部經義同、通上及下說、又唯除依法振旦國、得作二百五十塔寺、吳地國屬振旦國、復更得作五十塔寺、如大集月藏分經與雜阿含經同、第九卷內說、已外唯得修治自他一切破像一切破經一切破寺、何以故明、一切塔寺若少不與經法想<span class='note-inline'>(相)</span>當、若多不與經法想<span class='note-inline'>(相)</span>當、俱非是住持一切佛法故、如像法決疑經說與多部經義同、大般涅槃經說、明出家人畜八不淨財、畜二沙彌、作非即知、不畜八不淨財唯畜一沙彌者是、又一切利根空見有見眾生唯得共他一切道俗作功德勝獨自作功德、又復以己同他一切道俗作功德、勝他一切道俗同己作功德、如像法決疑經與多部經義同、文顯易識、大般涅槃經四種近因初下近因內等說、又明、於上一切廿四段等內、第一第二第四第五四段无別能治藥、即下廿段是、第三、第六盡第廿三十九段、正是與一切利根空見有見眾生一切出世間根機藥病相當、正對治藥、即如十九段內所引經等說、第廿四段非是當一切利根空見有見眾生一切出世間根機藥病相當正對治藥、唯是一切最大鈍根眾生兩種瘂羊僧正對治藥、何以故</p>
<p>一者明、文當、千佛百千萬億佛不能得度得一切眾生時、於一切利根空見有見、惡賊、狗菩薩、增上慢眾生、六師外道、惡魔等內、初明四天下一切出家人、皆悉普唯學一切无名相法坐禪、皆悉普不供養一切佛舍利、皆悉普不禮拜一切佛塔、乃至一拜除一切在家人不在其限、如迦葉經第二卷同說、後佛遣一切出家人皆悉普唯應學一切无名相法坐禪、一切在家人內亦兼有少分乃至少言語亦是邪見、乃至讀經誦經亦名<span class='note-inline'>(不)</span>淨說法、何以故明、由不能與一切无名相法相應故、如佛藏經第一卷過半已後念法品末、及念僧品內記<span class='note-inline'>(說)</span>、二者明、義當、千佛不能得度得一切眾生時、於一切利相<span class='note-inline'>(根)</span>空見有見增上慢比丘有大勢力時、唯敬增上慢一切最大惡四眾生、作學一切菩薩行、作一切當來佛、乃至不讀誦經曲<span class='note-inline'>(典)</span>一子<span class='note-inline'>(字)</span>、如法花經不輕菩薩品及依餘部經等說、又增上慢多就一切有見眾生內說、多就一切有見眾生內說、多就一切利根眾生內說、多就一切出家人內說、多就歸一切三寶、度一切眾生、斷一切惡、修一切四善解行等內說、多就一切人見命見我見說、有何義、三者明、文當義當、一切諸佛菩薩等不能得度得一切眾生時、於一切利根空見有見㫋陀羅无慚愧僧以驢唯狗驢菩薩內利根眾生發願、乃至未得法忍已來、願不受身、願不作種種人主、願不作下賤人、願不作斯<span class='note-inline'>(斷)</span>事人如大方廣十輪經第四第五第六三卷經內通上及下、大集月藏分經與雜阿含經同第十卷內等說、所以一切出家人<span class='note-inline'>(在)</span>家人內、一切利根空見有見眾生、於第廿四段內、一切普功德、唯得仰信見聞隨喜、唯得同他一切道俗暫作少作等不在其限、四者明、文當義當、一切諸佛菩薩等、悉普不能得度得一切眾生時、一切眾生時、如上次此段前第三段內兩部經等說、於一切利根空見有見㫋陀羅、无慚愧僧、以驢唯狗驢菩薩等內、一切者明、唯遣瘂羊僧內最利根解文冥然不解義者、常須以坐禪作根大<span class='note-inline'>(本)</span>、自讀誦一切三乘法、教他讀誦一切三乘法、自說一切三乘法、教他說一切三乘法、此段以下瘂羊僧內弟<span class='note-inline'>(第)</span>五段、驗之所以得知、二者明、唯遣瘂羊僧營理僧事、四者明、唯遣瘂羊僧、與出家人作和上阿闍梨、五者明、唯遣瘂羊僧學讀經誦經等、如大方廣十輪經第二卷減半已後、第五卷減半已前說、義當、瘂羊僧非是、文當、瘂羊僧</p>
<p>又明、何以故、文當義當、明一切出家人內、並有一切在家人內、少分一切利根空見有<span class='note-inline'>(見)</span>眾生、由能得廣學一切佛法、由能得深分別一切佛<span class='note-inline'>(法)</span>、一者明、能得滅一切三寶、二者明、能得滅一切國土、三者明、能得殺一切眾生、乃至成一切三災等、如大般涅槃經、月燈經、法華經不輕菩薩品、迦葉經、摩訶摩耶經、最妙勝定經、與多部經義同、佛藏經、大方廣十輪經、大集月藏分經、與雜阿含經同、長阿含經等說、文顯易識、所有明不信一切聖人一切利根正見成就凡夫等、或打或殺、滅國土、多用人語、於佛經內打前着後等、滅一切十二部經內、一切正法正義等者皆悉普是、所以一切出家人內、兼有一切在家人內、少分一切利根空見有見眾生、乃至未得法忍已來、莫問能得學出世行不能得學出世行、唯遣學一切出世行一切瘂羊僧返上即是、所以於一切利根空見有見眾生出家人內、唯得遣一切最大鈍根眾生兩種瘂羊僧、說一切三乘法、勸他<span class='note-inline'>(化)</span>營理僧事、與出家人作和上阿闍梨、讀經誦經等、不在其限</p>
<p>又明、一切在家人亦得學第廿四段一切普功德不在其限、何以故、一者明、一切在家人內、一切根<span class='note-inline'>(利)</span>根空見有見眾生、多者不能得廣學一切佛法、由不能得廣學一切佛法故、即不能得深分別一切佛法、滅一切佛法等故、二者明、如迦葉經說、明一切出家人皆悉普唯學一切无相三昧坐禪、皆悉普不供養一切佛舍利、皆悉普不禮拜一切佛塔乃至一拜、唯除一切在家人不在其限、以此文驗、所以得知</p>
<p>又明、於上第三段第六段說盡第廿三段十九段等正是、與一切利根空見有見眾生一切出世間根機藥病相當正對治藥內、位判、復有兩階、一切剎<span class='note-inline'>(利)</span>根空見有見眾生、若學第六段一切无名相法出世得道遲、若學餘十八段一切有法出世得道疾、一切聖人一切利根正見成就凡夫、若學第六段一切无名相法出世得道疾、若學餘十八段一切有法、出世得道遲、何以故、一者明、如大般涅槃經第廿六卷過半已後說<span class='note-inline'>(已上人語引經說已下唯是經文說)</span></p>
<p>諸佛菩薩有二種說、一者有性、二者无性、為眾生故說有法性、為諸賢聖說无法性<span class='note-inline'>(已下人語引經說)</span></p>
<p>又上經文內、文當、為眾生故說有法性者、義當、即是為一切凡夫故說有法性、又於一切凡夫內常有一切兩種凡夫、一者明、常有一切利根空見有見眾生行壞體壞戒見俱破顛到<span class='note-inline'>(倒)</span>凡夫、多少分齊學<span class='note-inline'>(與)</span>十方世界所有地土一種相似、學一切空法不及學十八段等一切有法、二者明、常有一切利根戒見俱不破破戒不破見正見成就凡夫、多少分齊與抓上土一種相似、學一切空法勝學十八段等一切有法、又一切利根邪見正見成就凡夫<span class='note-inline'>(多)</span>少分齊、如此卷上第一大段內及餘卷第一大段內廣說、又一切利根邪見正見成就凡夫、學一切空有法勝劣不定、即如此段內已下說者是、又一切利根邪見正見成就凡夫、學一切空有法、雖勝劣不定常須兩法並學之、何以故、文當義當、佛滅度五百年已後、文當、千佛不能得度得一切眾生時、文當、義當、一切利根空見有見眾生、增上慢眾生、惡賊、狗菩薩、惡魔、九十六種道竟<span class='note-inline'>(競)</span>興滅一切佛<span class='note-inline'>(法)</span>時、如迦葉經說、文當、明出家比丘菩薩唯學一切无名相三昧坐禪、法花經不輕菩薩品說、文當、明出家比丘菩薩、唯學一切普禮拜一切最大惡四眾、作學菩薩行相<span class='note-inline'>(想)</span>、作當來佛相<span class='note-inline'>(想)</span>、二者明、如迦葉經、佛藏經等通上及下說、文當、佛滅度後、文當、千佛百千萬億佛不能得度得一切眾生時、文當、四天下一切出家人、文當、佛道諸沙門法皆應如是<span class='note-inline'>(已上人語引經說已下唯是經文說)</span>賢聖不作是念、此是<span class='note-inline'>(正見此是)</span>邪見、所以者何、一切諸見皆從虛妄緣起、舍利弗、若作是念、此是正是<span class='note-inline'>(見)</span>是人即是邪見、舍利弗、於聖法中拔斷一切諸見根本、悉斷一切諸語言道、如虛空中手无觸閡、諸沙門法皆應如是<span class='note-inline'>(已下（上）人語引經說)</span>義當、佛道一切出家人、皆悉普應學一切无名相法坐禪、勝學供養禮敬一切三寶等无量无邊、又亦不聽在眾一宿、唯遣常在山林閑靜、如野獸死、又若學坐禪在山勝在聚落、何以故、明唯有一切山林最閑靜故、如大方廣十輪經通上及下說、文當、佛滅度後、文當、一切諸佛皆悉普不能得度得一切眾生時、上偈前長行內、供養守護一切持戒无戒三種比丘及一切三乘法、并不與一切利根空見有見眾生、莫問一切善惡持戒破戒、皆悉普不得與共住、下偈頌內第一第二兩句、文當、修禪億千劫、不為諸佛護、第三一句、文當、若不隱正法、正頌上長行內、一切三種比丘、一切三乘法、皆悉普供養守護、亦不與一切利根空見有見眾生、及一切貪用一切三寶飲食則<span class='note-inline'>(財)</span>物、道俗共依<span class='note-inline'>(住)</span>、第四句、文當、諸佛速護念、又若學敬一切佛性佛性、當來佛、一切<span class='note-inline'>(佛)</span>想佛、一切真形像佛、一切真經卷真經文、一切剃頭、或名着染衣、或名着袈裟真僧等、在聚落勝在山林閑靜、何以故、一者明、上一切三寶等、於一切聚落內最多故、二者明、一切利根空見有見眾生、從无始世界得聞佛法乃至未得法忍已來、於一切佛法內、唯有上一段一切无名相法、亦名一切空无空相空、唯有上一切三寶十八段等一切有法唯純真純正故、三者明、一切凡夫、與一切佛法、唯有唯純偏學一切純真純正佛法者、即從无始世界已來、一切所作惡業皆悉普得畢竟永滅不起、即得從一切<span class='note-inline'>(佛)</span>國至一佛國乃至成佛、如法華經不輕菩薩品、大集月藏分經與親<span class='note-inline'>(雜)</span>阿含經同、大方廣十輪經等說</p>
<p>又明、於上一切十八段等正是、與一切利根空見有見眾生一切出世間根機藥病相當正對治藥、一切有法內、復有兩階、第三段、斷自身一切十惡、一切四重、一切五逆、一切廿六種、一切阿鼻地獄、第十五段、一切剃頓<span class='note-inline'>(頭)</span>、或名着染衣、或名着袈裟真僧、又即以一切剃頭、或名着染衣、或名着袈裟真僧、驗一切真經卷經文法、驗一切真形像佛等、一切、兩段亦常少有一切貪瞋煩惱、唯除常无一切邪錯、常不起一切謗佛謗佛<span class='note-inline'>(法)</span>通凡及聖一切邪見煩惱、餘一切十六段等、一切有法與一切无亦<span class='note-inline'>(名)</span>相法、亦名一切空无空相空一種相似、從无始世界未得聞佛法、及得聞佛法乃至未得法忍已來、常无一切貪瞋煩惱、常无一切邪錯謗佛謗法通凡及聖一切邪見煩惱等一偈一句一字一分一豪<span class='note-inline'>(毫)</span>、即如一切十七段等內所說法等說</p>
<p>又明、法花經不輕菩薩品內、廣明不輕菩薩禮敬一切道俗上下分齊、淨行優安<span class='note-inline'>(婆)</span>塞經經內亦說輕菩薩禮敬一切道俗上下分齊、又法花經明不輕菩薩是比丘、一切經一切律一切論、皆悉普名一切出家人作比丘、所以敢即信即將不輕菩薩作出家比丘、淨行優婆塞經說、不輕菩薩作俗人比丘、一切經一切律一切論未見有有、多部經律論等論、一切俗人作比丘者所以唯敢仰信、未敢即將不輕菩薩、作俗人比丘</p>
<p>又明、一切利根空見有見眾生、乃至未得法忍已來、唯得偏學一切第三階佛法內、一切廿四段等一切普正佛法所以、唯就乃至未得法忍已來說、不就從得法忍已去說</p>
<p>又明、一切利根真聖一切佛、一切一乘菩薩、一切三乘菩薩、一切聲聞、一切緣學<span class='note-inline'>(覺)</span>一切利根正見成就凡夫、一切一乘根機菩薩、一切三乘根機菩薩、一切聲聞根機眾生、一切緣覺根機眾生、一切利根或戒見俱不破、或破戒或不破見正見成就九種人、若有一切聖人、在世於一切三寶於一切眾生於一切斷惡修善解行、莫問一切吾<span class='note-inline'>(善)</span>惡持戒破戒邪正<span class='note-inline'>(大)</span>乘小乘世間出世間等內處處、皆悉普有一切利根正見成就九種人、若有有一切聖人在世處處皆悉普有一切利根破戒不破見正見成就四種人、如上廿四段法內所說經等說</p>
<p style="margin-left:1em"><span class='note-inline'>(又於一切利根戒見俱不破（破）戒不破見正見成就凡夫一一乘根機菩薩於五濁惡世界界內亦名於娑婆世界內或復□有若五十戒復□有若五十戒復全无、如餘卷第一大段內廣說)</span></p>
<p>又明、已下出上一切廿四段等、一切普真普正佛法功能多少淺深寬狹長短分齊、一者明、一切利根空見有見眾生、從无始世界未得聞佛法已前、已有少分及得聞佛法已來、一切七十種等所說、一切惡、或自作作一切惡、或嫌<span class='note-inline'>(教)</span>他作一切惡、瞋他罵他他打他等、所作一切惡多少淺深寬狹長短分齊、利根空見有見眾生從无始世界未得聞佛法已前、已有少分及得聞佛法已來、一切七十種等所說、一切善佛法內、一者明、雖作眾善、求名求利求勝他故、一切邪善佛法、二者明、唯偏將一切利根空見有見眾生一切邪善佛法作是一切利根真聖及凡夫正見成就九種人一切正善佛法、作非一切邪善佛法、多少淺深寬狹長短分齊、亦與下兩部經內所說一切惡、一種相似、何以故、明以空見驗有見、相作不定、明一切利根空見有見眾生、能起一切邪善佛法人、多少分齊、既與十方世界所有地土一種相似、如上如下多段說、文顯易識、以人驗所起一切邪善佛法多少分齊、亦與十方世界所有地土一種相似、類以可知、若准依大般涅槃經說、文當義當、明一切利根空見有見眾生、於一切世間內及一切佛法內、所作一切惡一切邪善佛法多少分齊、皆與十方世界所有他<span class='note-inline'>(地)</span>土一種相似、若准依大方等他<span class='note-inline'>(陀)</span>羅尼經記<span class='note-inline'>(說)</span>、文當義當、明一切利根空見有見眾生、於一切世間內及一切佛法內、所作一切惡一切邪善佛法多少分齊、以一切犯戒惡多少分齊驗之、皆與十方虛空法界及大地土山阿<span class='note-inline'>(河)</span>藂林盡未為籌、大如微塵无數、一種相似、亦與十方无邊一種相似、亦與微塵无數、一種相似、亦與眾生无邊一種相似、亦與方便无邊一種相似、亦與法性无邊一種相似</p>
<p>又若准依上第一大段內八部經、餘卷第一大段第九子段內十三部經等說、文當義當、佛滅度一千年已後、文當義當、於一切道俗內、亦名於一切利根空見有見眾生內、爾許一切惡一切邪善佛法、唯有上一切廿四段等一切普真普正佛法、能得頓滅之、皆悉普盡、正是其對治藥已外、更无有一法是其正對治藥故、何以故、明一切利根空見有見眾生乃至未得法忍已未<span class='note-inline'>(來)</span>、唯除一切普真普正佛法已外、歸一切別真別正三寶、度一切別真別正眾生、斷一切別真別正惡、修一切別真別正善解行等、一名為惡欲、二邪惡、三惡知識、四謗佛、五助六師外道法、六亦為他人說邪道法、七不不聽受一飲水以自供養、八增上慢教、九順行魔教、十乃至少言語亦名邪見、十一乃至讀經誦經亦名不淨說法、十二乃至分別一切佛法是非邪正長短名不淨說法、得罪過於殺三千大千世界滿內眾生、惡欲如迦葉經說、餘者如佛藏經說、所以如餘卷第一大段第九子段內十三部經等記<span class='note-inline'>(說)</span>、一者文當、明一切道俗亦名一切利根空見有見眾生、由分別真別正佛法內一切惡一切善佛法故、常起一切貪瞋煩惱无量无邊、若更分別一切別真別正佛法內一切善佛法、轉更增長一切貪瞋煩惱、喻如一切噎病及一切大小便不通眾生返更多食多飲漿水、一種相似、又讀經誦經雖无邪錯、謗佛謗法通凡及聖惡、亦能得生一切貪瞋煩惱、復不能得與一切无名相法相應、所以乃至讀經誦經亦名不淨說法、二者文當義當、明一切道俗亦名一切利根空見有見眾生、由分別一切別真別正佛法故、唯偏將一切利根空見有見眾生一切邪善佛法作是、一切利根真聖及凡夫正見成就九種人一切正善佛法作非、唯瞋唯罵唯打唯殺等者皆悉普是、若更分別一切別真別正佛法內、一切惡一切善佛法、轉更增長一切邪錯謗佛謗法凡及聖、喻如一切生盲眾生學一切盡<span class='note-inline'>(書)</span>盡、作一切田種、作一切工污<span class='note-inline'>(巧)</span>、作一切興生販賣及一切征陣等、一種相似、如餘卷第一大段第九乃至第十四六子段末就<span class='note-inline'>(說)</span>四種喻、文當義當、明一切道俗亦名一切利根空見有見眾生、於一切佛法一向畢竟永不識一偈一句一字一分一豪<span class='note-inline'>(毫)</span>邪正分齊之義、與一切生盲眾生、一種相似法內廣說、唯除一切聖人一切利根正見成就凡夫、一切最大鈍根眾生兩種瘂羊僧不在其限、如一切第一第二兩階佛法內所說經大方廣十輪經等說、何以故明、文當義當、佛滅度一千年已後、一切道俗名字、與一切利根空見有見眾生九種人名字一種无別、唯有綺五<span class='note-inline'>(語)</span>說之不同耳又明、一切道俗亦名一切利根空見有見眾生乃至未得法忍已來、於一切別真別正佛法內一切惡、唯得不作、一切惡僧寶一切惡眾生、唯得不與共住、又於一切惡僧寶一切惡眾生、唯除與共濡語乃至禮足供養守護等不在其限、又亦不得深分別一切別真別正佛法是非邪正長短、亦不得與深分別一切別真別正佛法是非邪正長短、一切邪善僧寶一切邪善眾生<span class='note-inline'>(唯得不與)</span>共住、唯除與共濡<span class='note-inline'>(語)</span>乃至禮足供養守護等不在其限、如佛藏經、大薩遮尼乾子經、大集月藏分經與雜阿含經同、大方廣十輪經、大方等陀羅尼經等說</p>
<p>又明、一切道俗亦名一切利根空見有見眾生、乃至未得法忍已來、若法分別一切別真別正佛法是非邪正長短、名為一切邪善佛法所由義、如餘卷第一大段第九子段內十三部經說、唯除學一切廿四段等一切普真普正佛法不在其限、如上、何以故、內說</p>
<p>又明、何以故、明一切第三階佛法內、一切利根空見有見<span class='note-inline'>(眾)</span>生乃至未得法忍已來、莫問一切善惡持戒破戒、皆悉普名一切破戒眾生、如上第一大段內釋、莫問一切利根鈍根有知解无知解歸一切三寶、度一切眾生、斷一切惡、修一切善解行等多少、但使常一向唯純偏學一切世間內一切第一第二兩階佛法內一切七十種等所說一切最上上得好得樂別真別正佛法僧眾生斷惡修善解得行等、常邪常錯常謗佛常謗法通凡及聖、文當、常行誹謗語、如上第二大段七種㫋陀羅道俗法內說、常一向唯純損无益佛法、餘如上卷初段內說、亦名常一向唯純偏學一切有眼眾生佛法、唯除一切聖人一切利根真善正見成就凡夫不在其限、皆悉普名聞<span class='note-inline'>(闇)</span>鈍无智惠常行邪法常能妄諸沙門等、皆悉普名㫋陀羅王、皆悉普名愚癡破戒比丘、<span class='note-inline'>(皆)</span>悉普名剎利㫋陀羅羅、皆悉普名輔相㫋陀羅、少於善根、不肯信向、諂典<span class='note-inline'>(曲)</span>愚癡、自稱多知<span class='note-inline'>(智)</span>、皆生憍慢、不畏後世惡業果報、離善知識、乃至趣向阿鼻地獄等、皆悉普名剎利㫋陀羅、皆悉普名婆羅門㫋陀羅、皆悉普名沙門㫋陀羅、皆悉普名大臣㫋陀羅、先修善根令悉消滅、乃至墮於阿鼻地獄等所由義、如上第二大段七種㫋陀羅道俗法內說、如下廿四段法內說、一者明、常增長一切上下所生一切邪空有、一切邪三毒、一切邪我見、一切邪自高輕他、一切邪自是非他等、无量无邊、二者明、常增長一切謗佛謗法通凡及聖无量无邊、如餘卷第一大段第九子段內十三部經等說、三者明、常增長一切十惡、一切四重惡、一切五逆惡、一切廿六種一切阿鼻地獄惡等、无量无邊、如佛藏經、大方廣十輪經等說、四者明、常增長一切利根正見成就九種人內、一切利根空見有見眾生无量无邊、如上第一大段內所說八部經等說、五者明、常增長一切不信佛法、一切惡天龍八部、一切惡鬼神、一切惡夜叉羅剎、一切惡魔等、无量无邊、如大集經、大集月藏分經與離<span class='note-inline'>(雜)</span>阿含經、同灌頂經、雜類神呪經、大般涅槃經、大方廣十輪經、摩訶摩耶經、法花經、迦葉經等說、六者明、滅一切正善三寶、一切正善眾生、一切正善斷惡行、一切正善修善修解行等內、一切无名相法皆悉普滅盡、无名相法雖不可滅由人不行故名之為滅、七者明、常不與己一切有緣佛法相當、如此段下段段內廣明、滅一切有緣佛法僧眾生斷惡修善解行等有皆悉普是、八者明、滅一切惡僧寶一切惡眾生內一切佛性佛皆悉普滅盡、佛性雖不可滅由人不行故、名之為滅、此段以惡驗善說、九者明、滅一切惡僧寶一切惡眾生內、一切菩薩行皆悉普滅盡、由自身不行由復不肯敬、所以名之為滅、此段以惡驗善說、十者明、滅一切惡僧寶一切惡眾生內、一切當來佛皆悉普滅盡、當來佛雖不可滅由人不行故名之為滅、此段以惡驗善說、十一者明、滅一切惡僧寶一切惡眾生即是一切真佛想佛皆悉普滅盡、由人不行故名之為滅、此段以惡驗善<span class='note-inline'>(說)</span>、十二者明、滅一切惡僧寶一切惡僧寶一切惡眾生內、翻一切惡作一切善翻一切邪善作一切正善、敬一切正善作一切六波羅蜜一切十二頭陀等、具足決定得一切菩提涅槃果想皆悉普滅盡、由人不行故、名之為滅、此段以惡驗善說、十三者明、滅一切惡僧寶一切惡眾生一切六弊惡等內一切餘殘不盡善皆悉普滅盡、此段以惡驗善說、十四者明、滅一切惡僧寶一切惡眾生一切六度邪善解行等內、一切餘殘不盡正善皆悉普滅盡、此段准依次上十三段說、十五者明、滅一切剃頭或名着染衣或名着袈裟僧皆悉普滅盡、如上第一大段內所說八部經、餘卷第一大段第九子段內十三部經等說、十六者明、滅一切利根空見有見眾生內、一切利根正見成就九種人一切三階佛法皆悉普滅盡、十七者明、滅常一向唯純偏求一切最上上別好名聞、一切最上上別好利養、一切最上上別好寺舍、一切最上上別好僧正、及一切最上上別好法主等、一切最上上別好師僧、一切最上上別好弟子、一切最上上別好徒眾、一切最上上別好檀越等八種、一切最大邪好道俗內、一切利根正見成就九種人一切三階佛法、皆悉普滅盡、十八者明、滅一切五逆、一切四重、一切誹謗正法、一切毀呰賢聖、一切十一種等一切最大邪惡道俗內、一切利根正見成就九種人、一切三階佛法、皆悉普滅盡、十九者明、滅一切六道眾生內、一切利根正見成就九種人一切三階佛法、皆悉普滅盡、廿者明、滅一切六親眷屬內、一切利根正見成就九種人、一切三階佛法、皆悉普滅盡、准依大方廣十輪經、明一切四重五逆誹謗正法毀呰賢聖等聖內、有正見成就三乘眾生、准依大般涅槃經、明一切聖人作一切六道身等、驗之所以得知、廿一者明、滅一切利根正見成就九種人內、一切六道眾生內、一切六親眷屬皆悉普滅盡、准依像法決疑經其<span class='note-inline'>(與)</span>多部經義同、觀佛三昧經等說、亦名以惡驗善說、廿二者明、滅一切信佛法、一切正善天龍八部、一切正善鬼神、一切正善夜叉羅剎、一切正善魔五及一切魔王眷屬等、皆悉普滅盡、如大方廣十輪經、大集月藏分經與雜阿含經同、大薩遮尼乾子等經等說、廿三者明、滅一切諸佛菩薩等一切最上上果報威力等、一切次上上果報威力等、一切最下下果報威力等、皆悉普滅盡、如大集月藏分經說與雜阿含經同、亦名以惡驗善說、廿四者明、滅一切同<span class='note-inline'>(自)</span>他一切道俗作一切功德等、皆悉普滅盡、如像法決疑經與多部經義同、餘從无始世界乃至未得法忍已來等、如上前、何以故、一切廿四段等法內說、又亦名返上即是</p>
<p>又明、不當一切利根空見有見眾生、過去一切出世間根機、現在一切出世間藥病、一切邪善亦名一切惡、亦名一切破戒、亦名一切邪持戒、如上第一大段內釋、乃至未能得滅一國土內佛上法乃至百千萬國土因<span class='note-inline'>(內)</span>佛法已來、位制<span class='note-inline'>(判)</span>常得受一切世間人天果報、唯除暫墮三塗不在其限、從能得滅一國土因<span class='note-inline'>(內)</span>佛法乃至百千萬國土內佛法已去始墮、无量无邊刧懺悔不可得滅阿鼻地獄等、准依餘卷第一大段第十五子段內五部經等廣說、亦名以人驗法說</p>

<p class='juan'>三階佛法卷第二</p></div></div></div>
</div><!-- end of div[@id='body'] -->
</body></html>