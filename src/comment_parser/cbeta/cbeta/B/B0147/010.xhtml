<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>三階教殘卷</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<a id='mulu42' />
<ul class="no-marker">
<li>第五斷片惟心觀第一</li>

<li>　信行口集真如實觀起序卷第一</li>

<li>第六斷片</li>

<li>　普法四佛</li>
</ul>
<div class='div-other'><a id='mulu43' /><p style="margin-left:0em;text-indent:1em">信行口集真如實觀起序卷第一（第五斷片）は首尾破爛の斷片中、假りに中間の題目を取りて本寫本に名けしものにて、大英博物館藏、スタイン氏燉煌蒐集本の一とす。斷片首部は法の不可識と入道の不同とを明せり。第一部五、「現存三階教籍斷片」（6）、第二部一の三、「正像末三時觀」の引文（二二一）參照。本寫本は「千九百十六年六月二十一日、第六百七十七號筆寫」の編者の手寫本を有せるのみにて、再渡歐の際、再ぴ原寫本に接するの機會を得ず、從て重校の便を失せり。卷子本寫本の外部に「破爛不堪」の四字あるは恐らくスタイン氏の助手の加筆ならんか。</p>
<p style="margin-left:0em;text-indent:1em">普法四佛（第六斷片）は編者の假題にして、本寫本の內容が三階教普佛の一れる如來藏佛、佛性佛、當來佛、佛想佛を詳說せるを以てなり。本寫本は厚紙三葉の表裏に筆寫せられ、密嚴經を引用せるに依りて、後期の製作なるを證せり。第一部五、「現存三階教籍斷片」（7）、第二部三の二、「普真普正佛」、第三部一の三、「第六斷片に就いて」を參照すべし。原寫本は大英博物館藏、スタイン氏蒐集燉煌本の一にして、其のロ〡トグラフ並に副本俱に大正十二年九月一日の震火災に罹りて烏有に歸し、僅に哲學雜誌第三百六十九號（大正六年十一月）、第三百七十三、四號（大正七年三月、四月）の引用文によりて茲に之を收錄す。</p>
<p>能染污耳根耳亦不能染×××××××××××××不能迭相染污心性清淨×××××××××××××形相猶如虛空不可染污×××××××××××××眼見色假五緣眼不獨見×××××××××××××成見不得空時亦不成見××××××××××××見者眼无知不言見色亦××××××××××××見空空亦不言我能見四緣五××××××××××××者百千億沙豈有油也一緣不日××××××××××××見包眾多盲人亦復不共成××××××××××××當知緣法无心成見此是緣見××××××××××××耳鼻舌身意所對處亦復如××××××××××××境界□□亂相心性不住××××××××××××××包□□□角牛法之中不××××××××××××××聞不住東西南北四維上下不××××××××××××涅槃之中此即名為无所住心××××××××××××所住名入智惠海何以故心體××××××××无□心體自然无形相一切萬法××××××××去處一切萬法實不可見雖可見正以×××似名為見何以故不可見故、一切萬法无形故、不可見相故不可見、一切萬法皆是心作、心體無相故不可見、假令諸佛一切菩薩亦不能見名為見法、憎愛得失往來分別、皆是无明癡惑相、一心作故、</p>
<p>問曰法可解不、</p>
<p>答曰法不可解名為解法、无形相不可以形相解法、无處所不可以處所解法、无善惡不可<span class='note-inline'>(以)</span>善惡解<span class='note-inline'>(法)</span>、若能知法无名无相无知无解名為解法聞<span class='note-inline'>(門)</span>、</p>
<p>問曰法可識不、</p>
<p>答曰若如如可識即非真如以不識故是名真如、正以不識為識、不知為知、不覺為覺、不得為得為解法、无形相云何何可識、若法有相可見識者、即見顛倒者、即是大患、法實无相故不可識法、无實相亦不可見、乃至諸佛及諸菩薩亦不能見、以不可見名為正見、一切萬法无不寂滅、一切諸法如水中月、不水中住時人謂水中、心亦如是、似鏡中覩其面像、實<span class='note-inline'>(面)</span>不入在鏡中住、鏡亦不來在面中住、面鏡各自本處不相往來、入在心中住各<span class='note-inline'>(各住)</span>於本處不動、无有往來相心迷或<span class='note-inline'>(惑)</span>時謂有來去、一切諸法非內非外不在中間、東西南北四維上下、求不可見亦不可得、當起愛時即是心愛、心性不動亦无所依、復无處所无形无相名解脫相、圓滿不動空如如相若覺心空名入空門、更无思相門、心性起无作門知心无碍本非繫縛、名解脫門、心寂滅名涅槃門、心无變異名真如門、空无□禮名禪定門、此一心法隨義立名、无住无本、若能知心體性空寂是名菩薩、入智惠海、譬如水動不見面像、心亦如是攀緣不住不知法空、若心停住少時方始得知、一切諸法皆悉空寂、亦如濁水由風動轉、停住少時其□□□□亦如是、境風所動紛紜不住、若覺心空信无外境即是寂靜、入涅槃界无分別即是空智、一切无心名為聖道、无心法中妄起分別是名煩惱、菩提者胡語、漢言空无相、道心无念故是名道心、无形相故是名道心、波若者胡語、漢言智惠、發菩提心者正發空无相道心、勤修无相名為脩道、非宜持齋禮佛讀誦名為修道、常覺善惡无名无相說名脩道、覺貪瞋痴无形无相是名菩薩、胡言涅槃漢言寂滅亦亦名无為、亦名解脫亦名第一義諦、胡言菩薩漢言無相大道心也、佛者胡言一切覺法平等道、先自覺空无相无作、亦能覺悟一切眾生、自覺<span class='note-inline'>(覺)</span>他稱之為佛、覺知五陰本來空寂、寂然无住本非生滅名之為佛、何名如來、三世如如即眼色如、乃至意如、六道眾<span class='note-inline'>(生)</span>同是一體、无異无別皆同一如、覺如成道故名如來、</p>
<p>問曰何名菩薩畢竟淨智、</p>
<p>答曰眼所見處是名菩薩畢竟淨智、本來无造自體淨淨即是菩薩畢竟淨智、若見一切諸法是有名、凡夫智若見一切諸法是无名、聲聞智不見一切諸法有无名、菩薩智又亦定、譬如有人善解賊智是名賊智、解善法智名善法智、解空法智是空法<span class='note-inline'>(智)</span>、解无相智是无相智、解菩薩法智是菩薩法智、解道法智是名道法智、隨心解處得名為智、聲<span class='note-inline'>(聞)</span>之人斷却欲、眼不用見好美色、耳不用聽好音聲、鼻不用<span class='note-inline'>(嗅)</span>好香氣、舌不用嘗好美味、身不用貪好妙觸、聲聞之人妄起畏心本无塵境、何須除斷、是故不得畢竟淨智、菩薩眼見女色之時、智照染本性清淨、耳聞音聲如空谷嚮<span class='note-inline'>(響)</span>、必<span class='note-inline'>(畢)</span>竟无實、鼻嗅香時、一切香臭體性空寂、舌受味時、一切諸味性是寂滅、身對欲時、觀自心性畢境<span class='note-inline'>(竟)</span>本无、菩薩之人於五欲中无心取捨、无聽而聽无覺所覺、心无去來、如火燒草、无心燒而燒、亦如明鏡、无心照而照、亦如虛空、无心受萬物、无心捨萬物、菩薩亦如是、觀五陰空為<span class='note-inline'>(為空)</span>、為欲成就一切眾生、雖然常受了知眾生如幻如化、一切諸法亦復如是、</p>
<p>問曰何名入道、</p>
<p>答曰道无出入、就眾生根機說有出入、</p>
<p>復問云何大乘入道小乘入道、</p>
<p>答曰大乘入道者、解真如實相不生不滅、一解之後更无退轉、始終常一苦樂无變、長生不欣朝死不滅、觀生若倚覩死如歸、諸惱所逼性若虛空、我所之心畢竟不起、身不傾動猶如大地、得達此心名為菩薩摩訶薩行、熾然精進无有懈怠、種種施為教化眾生无疲極相、是名大乘菩薩入道、小乘入道者修空斷結不化眾生、是懈怠人故名小乘聲聞入道、菩薩大士觀婬怒癡體性空寂、无婬怒癡、如何不斷、觀涅槃體而不可着、縛解齊觀寂然一相、正是大士至極遺道</p>
<p>頭圓法天、足方法地、天有四時人有四支、天有十二月、人有十二大骨、天有三百六十日、人有大小骨三百六十骨、天有十二時、人身中大膓長丈二、天有廿四氣、人有小膓長二丈四、天有廿八宿人有苦膓長二丈八、天有九星人有九孔、天有北斗七星兩星在陰山北不現太陽、人有七孔在面兩孔在衣下、天有雷電人有欣、天有日月人有眼、地生草木人生毛髮、地有江津人有血脈、地有岩石人有骨齒、人有小指餘血髓作之、眼主、東方甲乙木口主、南方丙丁火鼻主、西方庚辛金耳主、北方丑<span class='note-inline'>(壬)</span>癸水舌主、中央戊己土肝為肚藏、其色青其時立春、其甲乙配東方作木心為肚藏、其色赤其時立夏、其日丙丁、配南方作火肺為肚藏、其色白其時立秋、其日庚辛、配西方作金賢為肚藏、其色黑其時立冬、其日丑<span class='note-inline'>(壬)</span>癸、配北方作水氷凍</p>
<p>眼是肝家倠　口是心家倠　鼻是肺家倠　舌是脾家倠　人身配天地五行　頭是金髮菩薩　耳是聲明菩薩　舌是靈相菩薩　食是藥王菩薩　口是出入氣虛空菩薩　衣是瓔珞菩薩　手是力士菩薩　兩脚是雙林菩薩　骨是金幢菩薩　血脈是流光菩薩　身是地藏菩薩　心是大自在王　阿彌陀佛處中</p>
<p>作佛、身裏有八萬四千戶虫、即是一境界、眾生亦名八萬四千波羅蜜心王、經云轉外境入真如、照明三昧佛從眼三昧安詳而起、音聲佛從耳根三昧安詳而出、香積如來佛從鼻根之勝安詳而出、智明如來佛從身根三昧安詳而出、法喜如來佛從三昧安詳而出、法明如來佛從心根三昧安<span class='note-inline'>(詳)</span>而出、大自在王心性清淨故各各自有微塵菩薩以為眷屬、教化眾生行頭陀法</p>
<p>佛性海藏經云　佛告除疑大士善男子　眼為徵明　耳為神□　鼻為坐注<span class='note-inline'>(主)</span>　舌為傅裘　身為喪車　意為雄　智為雌　徵明為性惟衛佛　神祐為式　坐主為隨葉佛　傅裘府為拘樓□佛　喪車為那含牟尼佛、　雄為迦葉佛　雌為釋迦牟尼佛、是心因四大運轉、六根成身之性、地水火風、皆入如實之際、眾生妄見有實不能離於生老病死苦、文殊波若經云捨一切攀緣相、唯念一佛行一智般若波羅蜜、念念相續即是念佛三昧</p>
<p>五陰山中有一塔、蔓陀<span class='note-inline'>(羅)</span>華為周匝、芬陀利華遶四邊、龍華三會一時合　五陰山中有一池、四傍九瑠璃種種好華間雜生、將知佛法難思議、染玉何曾着研珠、轉益□本來无分別火宅相不忓　五陰藂林下多饒无量壽所以求不得都心外走　五陰藂林下多饒智惠力斬却无明根、得見真彌勒　五陰藂林下多□穢垢塞願入香谷池却煩惱賊</p>
<p>受記經云　慧明法水以洗心除却身中煩惱垢脩清神淨凡口身无礙智无弊<span class='note-inline'>(蔽)</span>　　惟心觀一卷</p>
<p>貌門佛性觀<span class='note-inline'>(兼成心觀兼三重體相行)</span>　盲觀　法身觀　菩薩觀　四境觀　三佛觀　極果觀　心王觀　空无相觀<span class='note-inline'>(已上九重觀合為一卷)</span></p>
</div>
<p class='juan'>信行口集真如實觀　起序卷第一</p>
<div class='div-w'><p>釋迦如來癸未年七月七日夜託蔭摩耶、以甲申年四月八日夜現生左<span class='note-inline'>(右)</span>脇、壬寅年二月八日夜踰城出家、癸丑年正月八日除无明睡朗然大悟故號為佛、力世雄三明獨決、至辛丑年二月十五日夜現滅拘尸、依中國法迦唯羅國記、通代相承書堂戶側作如是、自釋迦滅度已來至今庚寅年、以經二百七十三年、告諸四部眾等依時行道禮拜供養應如是、白諸大德、无上慈尊滅度分遠、佛法住柱日日不等、有心之從<span class='note-inline'>(徒)</span>宜各加意、懃心自勵慎莫放逸、但聖法彌遠悲哀戀慕者、當來彌勒下々可得龍花三會、不存此見者永汎生死、傳囑後代諸行<span class='note-inline'>(者)</span>等、年年抄寫加其一歲勿使廢忘脫錯者也、千年已前淨土生好時好世界、釋迦如來四十九年說法教化度眾生、正見成就眾生如十方大地土、邪見顛倒眾生如指甲上土、別佛別法度何故得名別佛別佛<span class='note-inline'>(法)</span>度、當為真身近滅正法由存過後五百年餘像法初起、正像同持千載、真正邪善並行、佛法久以慈悲少化多生益正見者者能生淨土、論若大地塵沙邪見者計亦无多、論若甲中之土、爾時眾生異度得刑<span class='note-inline'>(形)</span>像而成引、正像法過多時重受定皆差錯以見□之住體專取表像為宗、佛以正法攝邪所以別法度　　千年已後五濁惡世界眾生、是正見成就眾生如指甲上土、邪見顛倒眾生如十方大地土、普法度、何故得名普佛普法度、即時眾生垢重煩惱習氣廣多五濁漸惡、末代凡夫詐奪像時人法、行者錯行他法、致使信意不全信不具足之徒是闡提賊、若欲頓修大利、莫過收體敬真、簡相併業行成觀塵沙而同性住心圓圓觀、敬法界而得周、若欲作普收真須辨真解、是以覺知大聖受異類而群生相貌難越不同境三因之□一以辨三因是普无別眾生可觀、既是一體真如六道員同一性、是故普佛能救三界苦內惡人、普外別覓免門必<span class='note-inline'>(畢)</span>竟終无覔路、是以諸佛慈慜<span class='note-inline'>(愍)</span>遣大體真如斷惡至淨法身、歸普定登十地、見體佛等實无邊、若見相佛是空相佛實成空相、若論大地諸行、實亦无常、塵沙法性共同觀普自然得度</p>
<p>第一階人執邪<span class='note-inline'>(何故得名執次□邪其第階久純是菩薩)</span></p>
<p>身身所作處自成普正、何故菩之名遍、薩之名普、遍十方菩薩身力住正法行當六度為宗□□□□□□唯見三寶淨不見眾生相□□□□□□□□□□□□果當示之時正法內懈怠□□□□□□□□□□□□□□□以復</p>

<div class='div-other'><a id='mulu44' />
<p class='h2'>普法四佛（第六斷片）</p><p>□□□□□□□□□□□□□□□□□□□□別不同亦一亦異非一非異離諸執着、然法界真作法界妄妄依真故然真不獨立常依妄故妄不孤起必依真故、又如來藏與一切生死體相常同如金與莊嚴具體相常同、又如來藏與法界名相體相常別、如微塵與燥濕常別、然非異非不異、經言若於无量煩惱藏所纏如來藏不疑惑者、於出无量煩惱藏法身亦无疑惑、又勝鬘經說生死依如來藏、以如來藏故說本際不可知、始以有如來藏故說生死是名善說、世間言說故有生死非如來藏有生死、如來藏者是法界藏是法身藏出世間上上藏自性清淨藏、唯一寂滅是真究竟、恒離一切妄想顛倒、而法界妄依法界真實住、言法界名相依如來藏住如一切波依於水故、由有如來藏故有法界名相、如由有水有一切波、然如來藏有生死相生者新名相起、死者舊名相滅、如水與波同起同滅、然水无起亦復无滅、波相依水有起有滅、新波起時舊波滅故、其法界名相即是如來藏體相外无別體故、如一切波即是其水波外无水故、但法界名相由一切善惡業生不由如來藏起、如一切波正由風生不由水起、又如來藏功德作用亙周法界與一切名相作依持建立本、如一切水功能體用遍一切波與一切波作依處故、然如來藏異於一切名相唯藏是體、名相非體故如水體異一切波、唯水是水波非水故又如來藏體性真實於一切名相作而不作、如水體澄清於一切波作而不作故亦名阿賴耶識、故密嚴經下卷云佛說如來藏以為阿賴耶惡惠不能知藏即賴耶識、此就理心二本說藏即理世識即心也、藏為真也識為俗也、又亦名无作四聖諦、苦集雖滅滅无所滅、滅道雖證證无所證由无滅无證故常无增減、亦名一諦无滅无證究竟真實故、亦名一依法界解行最勝依故、亦名如如平等无二故、亦名法界不增不減故、亦名藏識蘊積諸法故、此如來藏約緣就相无始无終真妄相依不離不脫故、楞伽經云譬如巨海浪、斯由猛風起洪波故名鼓冥壑无有斷絕時、藏識海常住境界風所動、種種諸識浪、騰躍而轉生、或飜真以成妄、如伎兒伎量、或覆妄以成真、如金莊嚴具、正因緣因同異乳酪醍醐真興<span class='note-inline'>(與)</span>妄長所由如海水波浪、一乘三乘同別如阿耨池與八河、種種因緣譬喻具如經說、言如來藏約緣就用、能長因成果變小成大轉凡成聖、總是如來藏佛之功力也</p>
<p>第二佛性佛者或有理性或有行性、或有因性或有果性、今此明者唯依涅槃經第三十八卷說但明正因佛性、言一切法界眾生通凡及聖皆有此性、一切諸佛菩薩亦同有此性、從極果立名故名佛性、然此佛性非因非果、在因名因在果名果、共前如來藏眼目異名、約緣義少有差別、佛性義者與法界常果收法界常因故名佛性、從佛果向因總收盡故名佛性佛、准涅槃經云第三十六卷說、佛性者不名一法十法百法千法萬法、乃至未得阿耨多羅三藐三菩提以來一切善惡无記悉名佛性、佛性具四種得所謂真常真樂真我真淨、常恒不變故、清涼无惱故、真實自在故、煩惱不染故、隨緣轉變不染而染、若在凡夫身即雜煩惱如雜血乳性、聲聞如乳緣覺如酪菩薩之人如生熟蘇諸佛如來猶如醍醐、言凡聖大小行位雖殊就正因之性一而无二、即自性住佛性、性无自性即空是有即有是空、不斷不常非一非異離能取所取絕四句八非故、涅槃經第二十八卷師子吼菩薩問以何義故名為佛性佛、答云一切諸佛阿耨菩提中道種子名為佛性、又經云佛性者名第一義空、第一義空者名為智惠、所言空者不見空與不空、智者見空及與不空、空者謂一切生死、不空者謂大涅槃、見一切空不見不空不名中道、我无我等亦復如是言中道者名為佛性以是義故佛性常恒无有變易故、涅槃經云聲聞緣覺唯見於空不見不空不名中道、亦名第一義諦常住不變故、亦名第一義空離諸名相故、亦名智惠亦名光明離諸愚闇故、不可捉持不可繫縛而亦可見、若有說言不可見者如是之人所不應依、亦名金剛三昧不可阻壞故、亦名涅槃不生不滅故、亦名為佛性覺了故、亦名為法性軌持故、亦名為僧理无違故經云是人雖信佛法僧寶不信三寶同一性相、是則名為信不具、又亦名真空非菟角故亦名妙有異虛空故、又花嚴經名无相无碍智慧在於眾生身中<span class='note-inline'>(故)</span>亦名心真如門本來无變故、亦名不生不滅色心真緣真相性常住故、亦名自性住佛性本覺之性非緣起故、亦名自性涅槃本來寂靜故、亦名自性波若自性清淨離无明故、亦名實際性體真實不虛假故、亦名真如契理之性无變異故、非陰界入不離陰果<span class='note-inline'>(界)</span>入非眾生不離眾生非常非无常常无常具足<span class='note-inline'>(故)</span>、亦名微妙藥王能除眾生煩惱病故、亦名眾生寶藏故、涅槃經云譬如長者於飢饉世財難得時乃出寶藏而共用之、諸佛亦爾、於娑婆世界像法之中眾生顛倒白法盡時、五无間業極惡增長邪見競興、二十種顛倒眾生處處充滿、如此嶮法之時乃出此佛法寶藏而共用之、所謂正因佛性、言一切法界眾生通凡及聖、皆有此性唯除草木墻壁瓦礫、此對非佛性說有佛性故、經文道非佛性者謂土木瓦石離此无情之物悉名佛性、但以无明所覆不能得見金、欲見者須以人空法空遣人我法我定惠平等寂照分明理事俱融染達體相、將心從境廢己同他聞其不聞見其不見即可見也</p>
<p>體起成緣、約緣行行皆是如來藏行、皆是佛性行、以本攝苗以真收妄皆是一乘普菩薩行、行滿足故、得成果佛、以如來藏佛佛性佛在纏中故、在因位故、當來得作佛故名當來佛</p>
<p>准依法華經說不輕菩薩禮拜四眾身中同有如來藏佛性真實體、故云汝等皆行菩薩道當得作佛故名當來佛</p>
<p>佛想佛者由一切法界眾生同是如來藏佛性佛當來佛故、相同真佛名佛想佛</p>
<p>准華嚴經云第八卷明法品說等是眾生上下皆類皆如佛想、言眾生品類雖復不同若就體論俱是如來藏佛性佛當來佛故敬皆如佛想、又准依十輪經第四卷說敬一切无戒破戒及以持戒三種比丘作真佛想、言持戒破戒雖復不同然如來<span class='note-inline'>(藏)</span>即佛性當來佛一而无二故、故等敬之如真佛想故名佛想佛此四佛一佛義、就八種佛法中此四種佛是約體明竟</p>
</div></div>
</div><!-- end of div[@id='body'] -->
</body></html>