<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>三階教殘卷</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<div class='other'><a id='mulu40' />
<div class='div-other'><a id='mulu41' />
<p class='h2'>第四斷片　七階佛名經</p><p style="margin-left:0em;text-indent:1em">七階佛名は大英博物館藏、スタイン氏蒐集燉煌出土本中、第五十九號、第二百三十六號、第千三百六號、第二千三百六十號等數本あり、或は七階佛名經といひ、或は禮懺（文）といひ、或は禮佛懺悔文といひ、又或は六時發願法等と云ふ。其の內容序次にも亦多少の相違あるも、皆悉く三階教の勤行法に屬し、中には開寶太平興國の後記を有せる宋寫本あり、七階佛名の禮懺は燉煌地方に在りて遙に宋代に及ぴしを證せり。其の異本の一例は附圖十に讓り、詳細は他日を期すべし。尚第二部四の四、「七階禮懺」（五一二～五三六）、第一部四、「三階教の性質」（三十四）（三十五）、第一部五、「現存三階教籍斷片」（5）、特に附圖十、十一を參照すべし。</p>
</div>
<p class='juan'>七階佛名</p><p>一切恭敬敬禮常住三寶、　　是諸眾等人各䠒跪嚴持香花如法供養、　　願此香花雲遍滿十方界、供養一切佛、化佛并菩薩、无數聲聞眾、受此香花雲、以為光明臺、廣於无邊界、无邊无量、作佛事供養、以一切恭敬、　　普誦、　　如來妙色身、世間无與等、无比不思議、是故今敬禮、如來色无盡、智慧亦復然、一切法常住、是故我歸依、　　敬禮常住三寶、　　嘆佛□□<span class='note-inline'>(功德)</span>、如來、應供、正遍知、明行足、善逝、世間解、无上士、調御丈夫、天人師、佛世尊、佛有如是功德无量无邊不可窮盡、以此嘆佛善根已集當集現集一切善根、資益法界眾生、悉得離苦解脫捨邪歸正發菩提心、永除三障常見一切諸佛菩薩及善知識、恒聞正法、福智具足一時作佛</p>
<p>南无東方須彌燈光明如來十方佛等一切諸佛</p>
<p>南无毗婆施如來過去七佛等一切諸佛</p>
<p>南无普光如來五十三佛等一切諸佛</p>
<p>南无普光佛　南无普明佛　南无普淨<span class='note-inline'>(靜)</span>佛　南无多摩羅跋旃檀香佛　南无旃檀光佛　南无摩尼憧<span class='note-inline'>(幢)</span>佛　南无歡喜藏摩尼寶積佛　南无一切世間樂見上大精進佛　南无摩尼憧<span class='note-inline'>(幢)</span>燈光佛　南无惠炬照佛　南无海德光明佛　南无金剛窂強普散金光佛　南无大強精進勇猛佛　南无大悲光佛　南无慈力王佛　南无慈藏佛　南无㫋檀窟莊嚴勝佛　南无賢善首佛　南无善意佛　南无廣莊嚴王佛　南无金華光佛　南无寶盖照空自在王佛　南无虛空寶華光佛　南无瑠璃莊嚴王佛　南无普現色身光<span class='note-inline'>(佛)</span>　南无不動智光佛　南无降伏諸魔王佛　南无財<span class='note-inline'>(才)</span>光明佛　南无智慧勝佛　南无彌勒仙光佛　南无世靜光佛　南无善寂月音妙尊智王佛　南无龍種上尊王佛　南无日月光佛　南无日月珠光佛　南无慧憧<span class='note-inline'>(幢)</span>勝王佛　南无師子吼自在力王佛　南无妙音勝佛　南无常光<span class='corr'>幢</span>佛　南无觀世燈佛　南无慧威燈王佛　南无法勝王佛　南无須彌光佛　南无須曼那華光佛　南无優鉢羅華殊勝王佛　南无大慧力王佛　南无阿閦毗歡喜光佛　南无无量音聲王佛　南无財<span class='note-inline'>(才)</span>光佛　南无金海光佛　南无山海慧自在通王佛　南无大通光佛　南无一切法常滿王佛</p>
<p>乃是過去久遠舊住娑婆世界成熟眾生而般涅槃若有善男子善女人及餘一切眾生、得聞是五十三佛名者、是人於百千万億阿僧祇刧不墮惡道、若復有人能稱是五十三佛名生生之處常得值遇十方諸佛、若復有人能至心敬禮五十三佛者、除滅四重五逆及謗方等經皆悉清淨、以是佛本誓願故於念念中即得除滅如上諸罪</p>
<p>南无東方善德如來十方佛等一切諸佛</p>
<p>南无拘那提如來賢刧千佛等一切諸佛</p>
<p>南无釋迦牟尼如來三十五佛等一切諸佛</p>
<p>南无釋迦牟尼佛　南无金剛不壞佛　南无寶光佛　南无龍尊王佛　南无精進軍佛　南无精進喜佛　南无寶火佛　南无寶月光佛　南无現无愚佛　南无寶月佛　南无无垢佛　南无離垢佛　南无勇施佛　南无清淨佛　南无清淨施佛　南无婆留那佛　南无水天佛　南无堅德佛　南无旃檀功德佛　南无无量掬光佛　南无光德佛　南无无憂德佛　南无那羅延佛　南无功德華佛　南无蓮華光遊戱神通佛　南无財功德佛　南无德念佛　南无善遊步功德佛　南无善名稱功德佛　南无紅燄幢王佛　南无鬪戰勝佛　南无善遊步佛　南无周迊莊嚴功德佛　南无寶華遊步佛　南无寶蓮華善住娑羅樹王佛</p>
<p>藥王藥上經空有目而无名號、此三十五佛出決定毗尼經、已上七階佛依藥王藥上經文次第、已下別依餘部經等疏出</p>
<p>南无東方阿閦如來一万五千佛等一切諸佛</p>
<p>南无寶集如來二十五佛等一切諸佛</p>
<p>南无寶集佛　南无寶勝佛　南无成就盧舍那佛　南无盧舍那鏡像佛　南无盧舍那光明佛　南无不動佛　南无火光明□佛　南无无量聲如來<span class='note-inline'>(三禮)</span>　南无阿彌陀劬沙佛　南无大稱佛　南无寶光明佛　南无得大无畏佛　南无燃燈火佛　南无實聲佛　南无无邊无垢佛　南无月聲佛　南无无邊稱佛　南无日月光明世尊<span class='note-inline'>(三禮)</span>　南无无垢光明佛　南无清淨光明佛　南无日月光明佛　南无无邊寶佛　南无華勝佛　南无妙身佛　南无法光明清淨開敷蓮華佛<span class='note-inline'>(此二十五佛名出佛名經第八卷)</span></p>
<p>南无虛空功德清淨微塵等目端正功德相光明華波頭摩瑠璃光寶體香最上香供養訖種種莊嚴頂髻无量无邊日月光明願力莊嚴變化莊嚴法界出生无障碍王如來</p>
<p>若善男子善女人犯四重五逆、誹謗三寶及犯四波羅夷、是人罪重、假使如閻浮履地變為微塵、一一微塵成於一刧、是人有若千刧罪、稱是一佛名號禮拜悉得消滅、況復晝夜受持讀誦憶念不忘者、是人功德不可思議</p>
<p>南无豪相日月光明華寶蓮華堅如金剛身毗盧遮那无障碍眼圓滿十方放光照一切佛剎相王如來<span class='note-inline'>(此二十五後二佛名號出十二佛名神呪校量功德除障罪經)</span></p>
<p>南无過現未來十方三世一切諸佛前歸命懺悔　南无佛　南无法　南无一切賢聖比丘僧　如是等一切世界諸佛世尊常住在世、是諸世尊當慈念我當憶念我證知我、若我此生若我前生從无始生死已來所作眾罪、若自作若教他作見作隨喜、若塔若僧若取四方僧物、若自取若教他取見喜取隨喜、或作五逆无間重罪、若自作若教他作見作隨喜、十不善道自作教他作見作隨喜、所作罪障或有覆藏或无覆藏應墮地獄餓鬼畜生及諸惡趣邊地下賤及彌戾車、如是等處所作罪障今皆懺悔</p>
<p>今諸佛世尊當證知我當憶念我、我復於諸佛世尊前作如是言、若我此生若於餘生曾行布施、或守淨戒、乃至施與畜生一揣之食、或脩淨行、所有善根成就眾生、所有善根修行菩提、所有善根及无上智所有善根一切合集、校計籌量皆悉迴向阿耨多羅三藐三菩提、如是過去未來現在諸佛所作迴向、我亦如是迴向</p>
<p style="margin-left:0em;text-indent:0em;" class="lg-abnormal"><div class='lg-row'>眾罪皆懺悔　諸福盡隨喜　及請佛功德　願成无上智　去來現在佛</div>
<div class='lg-row'>於眾生最勝　无量功德海　歸依合掌禮　一切誦</div>
<div class='lg-row'>如來妙色身　世間无與等　无比不思議　是故今敬禮　如來色无盡</div>
<div class='lg-row'>智慧亦復然　一切法常住　是故我歸依　降伏心過惡　及與身四種</div>
<div class='lg-row'>已到難伏地　是故今敬禮　敬禮過稱量　敬禮无比類　敬禮无邊法</div>
<div class='lg-row'>敬禮難思□　哀愍覆護我　令法種增長　此世及後生　願佛常攝受</div>
</p><p>南无摩訶般若波羅蜜　是大神呪　是大明呪　是无上呪　是无等等呪　　　梵唄文　　處世界　如虛空　如蓮花　不着水　心清淨　超於彼　稽首禮　无上尊</p>
<p style="margin-left:3em">說偈文</p>

<div class="lg regular" style="margin-left:0em;"><div class='lg-row'>願以此功德　普及於一切　我等與眾生</div>
<div class='lg-row'>皆共成佛道</div>
</div><p>一切恭敬　自歸依佛當願眾生體解大道發无上意　自歸依法當願眾生深入經藏智慧如海　自歸依僧當願眾生統理大眾一切无碍　願諸眾生諸惡莫作諸善奉行自淨其意是諸佛教和南一切賢聖</p>
<p style="margin-left:3em">无常偈</p>

<div class="lg regular" style="margin-left:0em;"><div class='lg-row'>諸行无常　是生滅法　生滅滅已　寂滅為樂　如來證涅槃　永斷於生死</div>
<div class='lg-row'>若能至心聽、　常得无量樂</div>
</div><p style="margin-left:3em">黃氏<span class='note-inline'>(昏)</span>偈</p>
<p style="margin-left:0em;text-indent:0em;" class="lg-abnormal"><div class='lg-row'>此日已過　命漸減少</div>
<div class='lg-row'>當觀此身　念念衰老　一念之間　云何可保　是諸眾等　勤心行道</div>
</p><p style="margin-left:3em">初夜无常偈</p>

<div class="lg regular" style="margin-left:0em;"><div class='lg-row'>煩惱深无底　生死海无邊　度苦船未立　云何樂睡眠</div>
<div class='lg-row'>睡已當覺悟　勿令睡覆心　汝等勤精進　菩提道自然</div>
</div><p style="margin-left:3em">日午无常偈</p>
<p style="margin-left:0em;text-indent:0em;" class="lg-abnormal"><div class='lg-row'>人生不精進　喻若樹无根　採花置日中　能得幾時鮮</div>
<div class='lg-row'>花亦不久鮮　色亦非常好　人命如剎那　須臾難可保　是故諸眾等</div>
<div class='lg-row'>勤求无上道</div>
</p><p>十方佛名　　　南无清淨法身毗盧遮那佛　　　南无圓滿報身盧舍那佛　　　南无千百億化身釋迦牟尼佛</p>
<p>南无東方阿閦佛　南无東南方持地佛　南无南方普滿佛　南无西南方那羅延佛　南无西方无量壽佛　南无西北方月光面佛　南无北方難勝佛　南无東北方寂諸根佛　南无上方无量勝佛　南无下方實行佛　南无當來下生彌勒尊佛　　　懺悔文</p>
<p>唯願十方諸大慈尊證知護念、我今懺悔不復更造、願我及一切眾生速得除滅无量刧來十惡四重五逆顛倒謗毀三寶一闡提罪、復應思惟如是罪但從虛妄顛倒心起、无有定實如可得者本惟空寂、願我及一切眾生速達本心永滅罪根、懺悔已歸命禮三寶、眾罪皆懺悔諸福盡隨喜及請佛功德願成无上智、去來現在佛於諸眾生最勝无量功德海歸依合掌禮至心發願、願諸眾等生生值諸佛世世恒聞解脫音、弘誓平等度眾生畢竟速成无上道、發願已歸命禮三寶</p>
<p style="margin-left:3em">寅朝禮懺文</p>
<p>敬禮毗盧遮那佛　敬禮盧舍那佛　敬禮釋迦牟尼佛　敬禮東方善德佛　敬禮東南方无憂德佛　敬禮南方旃檀德佛　敬禮西南方寶施佛　敬禮西方无量明佛　敬禮西北方花德佛　敬禮北方相德佛　敬禮東北方三乘行佛　敬禮上方廣眾德佛　敬禮下方明德佛　敬禮當來下生彌勒尊佛　敬禮過現未來三世一切諸佛　敬禮舍利形像无量寶塔　敬禮十二部尊經甚深法藏　敬禮諸大菩薩摩訶薩眾　敬禮聲聞緣覺一切賢聖為天龍八部諸善神王敬禮常住三寶</p>
<p>為過現諸師恒為道首敬禮常住三寶</p>
<p>為皇帝聖化无窮敬禮常住三寶</p>
<p>為太子諸王福延萬葉敬禮常住三寶</p>
<p>為師僧父母及善知識敬禮常住三寶</p>
<p>為十方施主六度圓滿敬禮常住三寶</p>
<p>為三途八難受苦眾生速令離苦解脫敬禮常住三寶</p>
<p>為國土安寧法輪常轉敬禮常住三寶</p>
<p>為法界有情禮佛懺悔</p>
<p>至心懺悔十方无量佛所知无不盡、我今悉於前發露懺悔、諸惡三三合九種從三煩惱、今身若前身有罪盡懺悔、懺悔已歸命禮三寶</p>
<p style="margin-left:2em">至心勸請</p>
<p>十方一切佛現在成道者、我請轉法輪安樂諸眾生、十方一切佛若欲捨授命、我今頭面禮勸請令久住、勸請已歸命禮三寶</p>
<p style="margin-left:2em">至心隨喜</p>
<p>所有布施福持戒脩禪慧從身口意生、去來今所有習學三乘人具足三乘者、无量人天福眾等、皆隨喜、隨喜已歸命禮三寶</p>
<p style="margin-left:2em">至心迴向</p>
<p>我所作福業一切皆和合、為度群生故正迴向佛道、罪應如是懺勸請隨喜福迴向於善道、迴向已歸命禮三寶</p>
<p style="margin-left:2em">至心發願</p>
<p>願諸眾生等悉發菩提心繫心常思念十方一切佛、復願諸眾生永破諸煩惱、了了見佛性猶如妙德等、發願已歸命禮三寶</p>
<p>白眾等聽說寅朝清淨偈、欲求寂滅樂、當學沙門法、衣食之身命、精麤隨眾等、今日寅朝清淨各記六念、第一念佛、佛為眾生无上慈父、第二念法、法為眾生无上良藥、第三念僧、僧為眾生无上福田、第四念戒、戒能斷除一切諸惡、第五念施、施能利益一切眾生、第六念天、天能常得无量樂</p>
<p>一切恭敬、自歸依佛當願眾生體解大道發无上意、　自歸依法當願眾生深入經藏智慧如海、　自歸依僧當願眾生統理大眾一切无碍、　願諸眾生諸惡莫作諸善奉行自淨其意奉持佛教和南一切賢聖</p>
</div>
<p class='juan'>七階佛名經</p>
</div><!-- end of div[@id='body'] -->
</body></html>