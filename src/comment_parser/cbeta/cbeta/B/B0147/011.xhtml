<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>三階教殘卷</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<div class='w'><a id='mulu45' />
<ul class="no-marker">
<li>第十斷片</li>

<li>　如來身藏論</li>

<li>第十三斷片（失題）</li>

<li>　第一明惡法</li>

<li>第十七斷片（失題）</li>

<li>　第二明說就眾生多類種別不同</li>
</ul>
<div class='div-other'><a id='mulu46' /><p style="margin-left:0em;text-indent:1em">第十斷片は大英博物館藏、スタイン氏蒐集、燉煌出土古寫本、第五百七十六號に屬し、首部破爛の一斷片に過ぎざるも、「如來身藏論一卷」の尾題を存し、其の內容より推測するに、恐らく後期、三階僧の筆に成りしものならん。行文巧ならざるも、多少禪家の口吻を帶ぶるものあるは珍とすべし。尚、第一部五、「現存三階教籍斷片」（13）を參照すべし。</p>
<p style="margin-left:0em;text-indent:1em">第十三斷片は大英博物館藏、スタイン氏蒐集、燉煌出土古寫本、第五百二十六號に當り、首尾破爛の一零片に過ぎざるも、其の文意筆體より推測するに、恐らく三階教籍中の一斷片なるべし。更に第一部五、「現存三階教籍斷片」（17）を參照すべし。本寫本は則天文字を使用し、地を埊に、人を人に作れり。今悉く通字に改む。</p>
<p style="margin-left:0em;text-indent:1em">第十七斷片は巴里國民圖書館藏、ペリオ氏蒐集、燉煌出土寫本第三千四百十三號にして、前後脫落、僅に二紙の零片に過ぎざるも、重重無盡の關係によりて三階教罪惡觀を敘述せるものとす。第一部五、「現存三階教籍斷片」（16）參照。</p>
</div>
<p class='juan'>如來身藏論一卷（第十斷片）</p><p>作像者似也、恰似人刑<span class='note-inline'>(形)</span>、蠢動眾生悉有佛性、一切草木无情无識、只有生性无佛性、佛性者、是其智也是佛、无智也者是凡●云何有智之人則有善法、无智之人則无善法、則是魔、善惡並生更無別體、善法得具則偏善法、未具則有不偏之人常沒在死河、无漏之人得入聖位不被纏縛、出沒自衣<span class='note-inline'>(在)</span>背生死、六通具足或隱或現、得无為身過現未來、度脫眾生得出三界、輪迴生死不能免苦皆悉滅懷<span class='note-inline'>(壞)</span>、何以故、心中煩惱結、未悟无生、恒作□心、人未得无邊行常造有為業恒沈八難、若不出生死河、願行者等聞、身康強、急々造橋梁、度得生死海不屬閻羅王、如人得快樂不須思故鄉●大地眾生有四種生、胎生卵生濕生化生、生有八萬四千色、四生之中為國王最在為第一、亦如求官職得至一品地、佛在眾生內上品不過、人得成十善行則是真佛身修成一切智、能度苦眾生、號為出世佛</p>
<p>●一切有為法、如夢幻泡影、如露亦如電、應作如是觀、云何有為法為者、是外作心生起滅、結集怨嫌嫉妬罵辱、說道是非憤憤移意、分別善惡自道己身是好人、道他人是惡、妄作作怨親等行、即是<span class='note-inline'>(有)</span>為法、如此行業悉是无常業、佛觀眾生身、如泡影暫時即滅、不得不得久停、亦如朝露日出即滅、又如睡夢覺无一實、願行者等、修道返照身心通融、方便須得本宗識其佛性、既識佛性名為見法之人、則是佛性則是覺體、所成凡是修道、皆行无為行仁義禮智信、不誦彼短普敬忍<span class='note-inline'>(認)</span>惡、聞好不憘聞惡不嗔、聞如<span class='note-inline'>(如聞)</span>不聞見如<span class='note-inline'>(如見)</span>不見、心行慈悲眼視眾生、同怜子地忍辱无嗔恚、不欲惱眾生常饒益、行行所求不逆、捨好與他人含憘斷煩惱、得到涅般<span class='note-inline'>(槃)</span>地始名无為行、則是无為身、不入死苦、超然達彼岸得度生死河、是名常住佛、經云若以色見我、以音聲求我、是人行邪道、不能見如來</p>
<p>●云來<span class='note-inline'>(何)</span>名色、云何名聲、凡夫修道以六波羅蜜為緣、名相觀為因、菩薩修道以大慈大悲為<span class='note-inline'>(因)</span>六波羅蜜為緣、惟須內修密行、外號凡夫相、不用精進、名於一切眾生上發大慈悲心、不染世間法、恰似遇人、捨愛斷財色、不與世人呼、昏昏如醉士亦如嚶[殕-口+(衣-〦)]人、不嗔不大語、任眾統多侵、如斯求佛道、是名世人●凡夫修道未達正真之理、如友瑰走唯欲事由覔精立相顯功程不解身中覔遂為背真行、一生到老不免墮深坑●佛只度癡人、不度默默者、所以不見如來●則說偈言●心中坐道場坐臥涅槃、常身是彌陀佛、何處覔、西方佛在心中、須向心中求、若向心外覔浪使心遊遊、眾生是佛<span class='note-inline'>(佛)</span>是眾生父、抱石不別玉一世浪虛行、先須押捺心、然後調和氣、方便出濡語、實莫傷人意、教君作行時、觀身如死屍、他人及罵辱、仾頭佯不知、眾生心波浪不可襟擧、緣四天下何處可追尋眾生心、泥底沈逢師得惺悞<span class='note-inline'>(悟)</span>、一句直千金、浩浩不知名●昏昏闇裏行、終日迷不星<span class='note-inline'>(醒)</span>、一世劇生盲妙風開眼目、高下自然平、誰能作師匠、打破六神坑、忽爾逢知識、心端意亦開、積財不是寶、用盡會應貧、不知覺道德、金玉自隨身、无常劇火急、闇裏未增明、只解看他死、云何不自驚</p>
</div>
<p class='juan'>●如來身藏論一卷</p>
<div class='div-other'><a id='mulu47' />
<p class='h1'>第十三斷片</p><p>第一明惡法惡者即十惡是、一者身業、殺盜婬是二者口業妄語兩舌惡口綺語是、三者意業、貪嗔癡是、准華嚴經十地品第二離垢地中說</p>
<p>殺生之罪能令眾生墮於地獄畜生餓鬼、若生人中得二種果報一者短命二者多病</p>
<p>刧盜之罪亦令眾生墮<span class='note-inline'>(於)</span>地獄畜生餓鬼、若生人中得二種果報、一者貧窮二者共財不得自在</p>
<p>邪婬之罪亦令眾生墮於地獄畜生餓鬼、若生人中、得二種果報一者婦不貞良、二者兩妻相諍不隨己意</p>
<p>妄語之罪亦令眾生墮於地獄畜生餓鬼、若生人中、得二種果報一者多被誹謗、二者恒被他人所誑</p>
<p>兩舌之罪亦令眾生墮於地獄畜生餓鬼、若生人中、得二種果報一者得破壞眷屬、二者得弊惡眷屬</p>
<p>惡口之罪亦令眾生墮於地獄畜生餓鬼、若生人中、得二種果報一者常聞惡聲、二者所有言說恒有諍訟</p>
<p>綺語之罪、亦令眾生墮於地獄畜生餓鬼、若生人中、得二種果報、一者所說正法一生不信受、二者所有言說不能辨了</p>
<p>貪欲之罪、亦令眾生墮於地獄畜生餓鬼、若生人中、得二種果報、一者貪財无有厭足、二者多求恒從意</p>
<p>嗔恚之罪、亦令眾生墮於地獄畜生餓鬼、若生人中、得二種果報、一者常為他人求其長短、二者常為人之所惱害</p>
<p>邪癡之罪、亦令眾生墮於地獄畜生餓鬼、若生人中、得二種果報、一者常生邪見宗<span class='note-inline'>(家)</span>、二者心恒諂曲不正、　　是名十惡眾生</p>
<p>問曰此十惡眾生、有何所因遂作此惡、</p>
<p>答曰只為惡緣故、惡緣者父母兄弟姉妹夫妻男女六親眷屬朋友知誠<span class='note-inline'>(識)</span>是、既有前件惡緣繁<span class='note-inline'>(繫)</span>縛、深為障道、不得出離生死、其緣縛者、有其二種、一者在家二者出家、在家縛者、一切俗人、欲學佛法求善知識、常被緣縛不得自在、緣縛者為其父母兄弟姉妹夫妻男女宅舍財錢穀米衣服臥具種種事業被縛、是常為障道不得解脫、出家緣者、有其十種、一者舍縛、二者師僧縛、三者弟子縛、四者同學縛知識縛、五者別好順情檀越縛、六者別親生緣六親眷屬縛、七者別好房舍臥具縛、八者別好飲食縛、九者別好名聞縛、十者別好利養縛、在家六時為於俗網種種縛、既得出家、須為寺舍師僧同學順情知識等互相繫縛、不得自在、在家之情由、如繩縛易可捨離、既得出家、如似金剛枷鏁、奇以難捨、是故行者等、須知緣縛是深過患、奴奴<span class='note-inline'>(努力)</span>力<span class='note-inline'>(努)</span>力捨離、若不頓復、有三種內緣、一者身縛、多由聚落憍慢懈怠、多求衣食飽餧、邪充憎<span class='note-inline'>(增)</span>長生死、不得解脫、豈不名縛、恒常讚毀人法長短、沈溺苦海、皆由於口、是故經言、多語亂覺障道處深、若不苦防、无由可息、以一口語五萬七千億歲生於魔界、故名縛、三者意縛、恒常顛倒錯謬、分別稟度一切三寶一切眾生、一念嫌他學小乘法、久被燒煮、故名意縛、如是內外一切緣縛、悉是行者怨家、障不得道出世、是故須知父母兄弟姉妹夫妻男女六親眷屬朋有<span class='note-inline'>(友)</span></p>
</div>
<div class='div-other'><a id='mulu48' />
<p class='h1'>第十七斷片</p><p>第二明說就眾生多類種別不同、明所作之惡有其多少者、如像法決疑經說、一切眾生皆與我身、作父母兄弟姉妹夫妻男女等遍、義當我身亦與一切眾生內、有盡虛空遍法界微塵數別類、一一類內明己身與他作十重眷屬、遍一切眾生互與我身作十重、遍自他合說有廿重餘類、不論餘類、但取人道漢類一重、取一重時明別類眾生皆悉入於漢類中、明己身為於一至作父母時、皆悉疎於一切眾生、由起疎故即有可打可殺可欺可誑、起種種惡盡、乃至展轉一為一切眾生作父母時、明知即盡虛空遍法界微塵數重一一重中、即有盡虛空遍法界微塵數惡、何況作上十九重遍直一類內尚不可知、何況與盡虛空遍法界微塵數品類眾生作父母眷屬等遍、是故知有一一因果盡虛空遍法界微塵數重、於一一重內、復有不可說盡虛空遍法界微塵數惡</p>
<p>第三明就一身上、有盡虛空遍法界微塵數念、起一念惡時、即有上盡虛空遍法界惡相應、況復盡虛空遍法</p>
</div>
</div><!-- end of div[@id='body'] -->
</body></html>