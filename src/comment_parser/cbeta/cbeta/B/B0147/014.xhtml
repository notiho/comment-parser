<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>三階教殘卷</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<div class='other'><div class='other'><div class='other'><a id='mulu57' />
<div class='div-other'><a id='mulu58' />
<p class='h4'>本邦所傳三階佛法</p>
<div class='div-other'><a id='mulu59' />
<table>
<tr><td>一</td>
<td>三階佛法卷第一</td>
<td>二五五</td>
</tr>
<tr><td>二</td>
<td>三階佛法卷第二</td>
<td>二八一</td>
</tr>
<tr><td>三</td>
<td>三階佛法卷第三</td>
<td>三二三</td>
</tr>
<tr><td>四</td>
<td>三階佛法卷第四</td>
<td>三七五</td>
</tr></table></div>
<div class='div-other'><a id='mulu60' /><p style="margin-left:0em;text-indent:1em">本邦所傳三階佛法に就いては第一部中の三、「歷代三階教籍錄」、四、「三階教籍の性質」（一）、　五、「現存三階教籍斷片」（1）及ぴ附圖五、六を參照すべし。本文並に冠註の符號は總べて前例に據る。因に四卷を通じて殺を煞に、狗を㺃に、最を㝡に、邪を耶に、罰を罸に、須を湏に作る等他寫本の例の如し。</p>
</div>
<div class='div-other'><a id='mulu61' />
<p class='h5'>本邦所傳　三階佛法卷第一</p><p style="margin-left:0em;text-indent:1em">本邦所傳三階佛法卷第一は法隆寺本を底本となし、興聖寺本（首部闕損）並に釋淨土群疑論探要記（集錄引文）を以て校異せり。</p>
<p style="margin-left:0em;text-indent:1em">冠註對校の【興】は興聖寺本を指し、【要】は釋淨土群疑論探要記所引の集錄本文を表せり。但し一異本のみの對校には所依本の符號を省略せり。</p>
</div>
<p class='juan'>三階佛法卷第一</p><p>人集錄、明一切第三皆<span class='note-inline'>(階)</span>佛法內、唯除一切最大鈍根眾生兩種瘂羊僧已外、一切利根眾生皆悉普是一切利根空、見有見眾生、何以故、明如大般涅槃經說、文當、世間之義、為一切第三階佛法內、一切利根空見<span class='note-inline'>(有見)</span>斷一切善根皆悉普盡一闡提眾生說、以此文驗、所以得知、一者明如迦葉經說、文當、千佛不能廻得一切利根空見有見眾生、二者明如佛藏經說、文當、百千萬億佛不能廻得一切利根空見有見眾生、三者明如摩訶衍經佛藏經思益經等三部經明一切利根<span class='note-inline'>(空見)</span>有見眾生、文義最大、廣最大具足、文當、无量无邊諸佛菩薩等不能廻得一切利根空見有見眾生、四者明如大方廣十輪經大集月藏分經與雜阿含經同等說、文當、一切諸佛菩薩皆悉普不能廻得一切利根空見有見眾生、五者明如大般涅槃經說、文當、一切經皆悉普不能廻得一切利根空見有見眾生、何以故、明從千佛乃至一切佛一切經等皆悉普不能廻得一切利根空見有見眾者<span class='note-inline'>(生)</span>、文當義<span class='note-inline'>(當)</span>、唯由一切解行病等轉轉多故、如上所引經等說、又於經文內文當、或唯單就一切利根空見眾生說、或唯單就一切利根有見眾生說、義<span class='note-inline'>(或)</span>當莫問空有、一種相似、如餘卷內廣說、亦名一切利根空見有見邪見成就九種人、如大般涅槃經迦葉經佛藏經大方廣十輪經等說、亦名一切利根空見有見九十五種道、如大集月藏分經與雜阿含經同、大方廣十輪經等說、亦名一切利根空見有見九十六種道、如摩訶摩耶經說、何以故、明文當、佛滅度五百年已後、文當、千佛不能得度得一切眾生時、有四部經說、一部經名為惡賊、名為狗菩薩、一部經名為增上慢眾生、一部經名為惡魔、一部經名為九十六種道竟<span class='note-inline'>(競)</span>興滅一切佛法、以此文驗、所以得知、如迦葉經法花經大般涅槃經摩訶摩耶經等說、亦名一切利根空見有見世間根機眾生、如大般涅槃經說、亦名一切利根空見有見邪見成就眾生、如大方廣十輪經說、亦名一切利根空見有見顛倒眾生、如下第二大段內說、亦名一切利根空見有見行壞體壞眾生、如大方廣十輪經說、亦名一切利根空見有見阿鼻地獄眾生、亦名一切利根空見有見誹謗一切正法毀呰一切賢聖眾生、亦名一切利根空見有見煩惱牢固猶如舍利眾生、如大集月藏分經等說與雜阿含經同、亦名一切利根空見有見邪見成就顛倒行壞體壞一切二<span class='note-inline'>(三)</span>乘根機眾生、何以故、文當、由從无如<span class='note-inline'>(始)</span>世界未得聞佛法已前、已少分有及得聞佛法已來、於一切世間內於一切三階佛法內、一者明常偏<span class='note-inline'>(徧)</span>學一切空見法一切有見法、二者明常自諱己一切惡常返見他一切惡、三者明常不見自身一切惡以一切善從一切惡、常見自身一切善以一切惡從一切善、四者明當<span class='note-inline'>(常)</span>見他一切惡以一切善從一切惡、常不見他一切善以一切惡從一切善、五者明常不受佛道是一切凡夫一切合受惡一切合受苦常受不捨、六者明常不捨佛導<span class='note-inline'>(道)</span>是一切凡夫一切合捨好一切合捨樂常捨不受、七者明常不覺<span class='note-inline'>(學)</span>一切第三階佛法內一切廿四段等、一切最下下得惡得苦普真普正佛法僧眾生斷惡修善解行等、常正常不錯常不誹謗一切正法常不毀呰一切賢聖、乃至一切凡夫等常一向唯唯純益无損佛法故、亦名常一向唯純偏不<span class='note-inline'>(徧因)</span>學一切生盲眾生佛法故、八者明常唯學一切第一第二兩階佛法內、一切七十種等所說一切最上上得好得樂別真別正佛法僧眾生斷惡修善解行等、常邪常錯常謗佛常謗法通凡及聖、文當、常行誹謗語、如下第二大段七種㫋陀羅道俗法內說、常一向唯純損无益佛法故、唯除從墮无量无邊刧懺悔不可得滅阿鼻地獄等內得值一切諸佛菩薩等善知識捨邪歸正已去、遠作一切菩提涅槃微少因緣不在其限、亦名常一向唯純偏<span class='note-inline'>(徧)</span>學一切有眼眾生佛法故、唯除一切聖人一切利根真善正見成就凡夫不在其限、如迦葉經佛藏經大般涅槃經大方廣十輪經大集月藏分經與雜阿含經同摩訶行<span class='note-inline'>(衍)</span>經、如下第第一大段內所說分<span class='note-inline'>(八)</span>部經等說、亦名非是一切三乘根機及涅槃善根眾生、義常<span class='note-inline'>(當)</span>、非是一切根<span class='note-inline'>(利)</span>根真善正見成就三乘根機及涅槃善根眾生、如大方廣十輪經說、亦名是一切利根空見有見一切三世諸佛怨家、速滅一切佛法眾生、如像法決疑經說與多部經義同、亦名是一切利根空見有見一切世間天人中大賊眾生、亦名是一切利根空見有見一切世間怨家眾生、亦名是一切利根空見有見一切諸佛大賊眾生、如佛藏經說、亦名以前驗後說、亦名是一切利根空見有見一切佛一切經皆悉普不能救得眾生、如大方廣十輪經大般涅槃經等說、亦名是一切利根空見有見擾亂一切諸佛眾生、如大方廣十輪經說、莫問一切善惡持戒破戒、皆悉普名一切破戒眾生、如下第一大段內釋、莫問歸一切三寶、度一切眾生、斷一切惡、學一切善解行等多少、乃至未得法忍已來、皆悉普常一向唯得經偏<span class='note-inline'>(純徧)</span>學同一切世間內一切第三階佛法內、一切最大鈍根眾生兩種瘂羊僧、常一向唯得淺分別一切廿四段等一切最下下得惡得苦普真普正佛法僧眾生斷惡修善解行等、常正常不錯、常不誹謗一切正切正法、常不毀呰一切賢聖乃至一切凡夫等、常一向唯純益无損佛法、亦名常一向唯純偏學一切生盲眾生佛法、如下第二大段末第一何以故、一切廿四段等一切普真普正佛法內說、常一向唯純偏不得學同一切世間內一切第一第二兩階佛法內、一切聖人一切利根真善正見成就凡夫、常一向唯得深分別一切七十種等所說、一切最上上得好得樂別真別正佛法僧眾生斷惡修善解行等、常邪常邪常錯常謗佛常謗法通凡及聖、文當常行誹謗語、如下第二大段七種㫋陀羅道俗法內說、常一向唯純損无益佛法、餘如此段上記、亦名常一向唯純偏學一切有眼眾生佛法、唯除一切聖人一切利根真善正見成就凡夫不在其限、如下第二大段末第二、何以故、一切廿四段等一切別真別正佛法內說所由義法一卷</p>
<p>第一大段明驗一切第三階佛法內一切利根空見有見眾生多少分齊義</p>
<p>一者明文當義當、一切利根空見有見眾生與十方世界所有地土多少分齊、一種相似、文當唯就一切利根空見斷一切善根皆悉普盡一闡提一人以明多少分齊、常一向唯純偏學歸一切三寶度一切眾生斷一切惡修一切善解行等、一切利根有見眾生亦與十方世界所有地土多少分齊、一種相似、何以故、明以一切利根空見眾生多少分齊、驗一切種<span class='note-inline'>(利)</span>根有見眾生多少分齊、義當、一種相似、如大般涅槃經說、如上兩種一切種利根空見有見眾生多少分齊既爾、餘一切利根空見有見惡賊、一切利根空見有見物<span class='note-inline'>(佛)</span>菩薩、一切利根<span class='note-inline'>(空)</span>見有見六師外道、一切利根空見有見惡惡魔、一切利根空見有見㫋陀羅、一切利根空見有見无慚愧僧、一切利根空見有見以驢唯狗驢菩薩等多少分齊、亦如是類、以可知如上說如下所說八部經等說　<span class='note-inline'>(又已上文當義當、唯皆悉普就一切五濁最大惡世界、亦多唯皆悉普就一切娑婆最大惡世界內一切凡聖善惡邪善正善等一切眾生、以明一切利根空見有見眾生多少分齊、已下文當義當、就佛滅度後時節分齊以明一切利根空見有見眾（生）多少分齊、何以故、以惡多善少驢驗之所以得知)</span></p>
<p>二者明文當義當、佛滅度一千年已後、有八部經文當義當、一種相似、皆悉普道、佛滅度一千年已後、一切聖人一切利根真善正見成就凡夫皆悉普滅盡、唯有一切利根空見有見眾生在、又於一切利根空見有見眾生內、莫問一切善惡持戒破戒皆悉普名破戒不破見正見成就凡夫一切三乘根機眾生在、如上如下此段內釋多少分齊如扴上土、如此段初說、喻如一切偽寶內猶有真寶在、一種相似、喻如金銀七寶及鍮石等一切真无價寶皆悉普盡、唯有一切偽寶為无價寶在、唯有一切赤白銅鐵白[金*葛]鉛錫為无價寶在、一種相似如摩訶<span class='note-inline'>(摩)</span>耶<span class='note-inline'>(經)</span>最妙勝定經與多部經義同、像法決疑經與多部經義同、雜阿含經明難當卷內說、大集月藏分經與雜阿含經同、已上五部經、文當、佛滅度一千年已後、佛藏經薩遮尼乾子經大方廣十輪經、已上三部經、文當佛滅度後、義當、佛滅度或一千年已後、或一千五百年已後、如下第二大段內說、又文當義當、佛滅度一千年已後、一千五百年已前、一切利根戒見俱不破正見成就眾生、唯有兩人在、如摩訶摩耶經說、唯有兩人三人一人在、<span class='note-inline'>(如)</span>化藏經說、又文當義當、佛滅度一千百年已後、如下第二大段內說、於一切利根眾生內一切利根戒見俱不破真善正見成就眾生、莫問一切凡聖皆悉普滅盡、乃至一人亦无有、唯有一切利根空見有見眾生、莫問一切善惡持戒破戒、皆悉普名一切破戒眾生在、何以故、一者明文當、一切諸佛菩薩不能救得唯除一切利根空見有見眾生已外、更无有一切諸佛菩薩不能救得者、明唯為一切破戒比丘作一切寺舍等時、如大方廣十輪經說、二者明唯有一切破戒无戒兩種眾生在、如此段下說、四者明一切多聞時已過、唯有一切福德時在、如大集月藏分經說與雜阿含經同、五者明文當義當、一切正法不行時、文當義當、唯有一切三種顛倒眾生時如大薩<span class='note-inline'>(遮)</span>尼乾子經說、以此文驗所以得知、又文當、佛滅度後、義當、佛滅度一千五百年已後、如下第二大段內說、唯除於一切最大鈍根眾生兩種瘂羊僧僧內、猶有少分不為求一切名聞、不為求一切利益、不為求一切勝地<span class='note-inline'>(他)</span>等故、學一切佛法正<span class='note-inline'>(真)</span>善真正於戒人在<span class='note-inline'>(者)</span>不在其限、文當、遣最大鈍根眾生勸化營理僧事、與出家人作和上阿闍梨學習誦等、如大方廣十輕<span class='note-inline'>(輪)</span>經說、文當、福德時、如大集月藏分經說、與雜阿含經同、又文當佛滅度二<span class='note-inline'>(一)</span>千年已後、一切道俗莫問、一切利根鈍根皆悉普名邪見顛倒盡、亦名皆悉普破或<span class='note-inline'>(戒)</span>盡、唯有一切破戒无戒兩種眾生在、如大集月藏分經說、與雜阿含經同、唯除與佛頂佛牙佛鉢及餘殘功德等有緣、或從十方來、或從天上來、暫起得道即滅者不在其限、未自親見經文准經義推說、又明唯除一切行法行王、如大薩遮尼乾子經說、亦名一切國王亦名一切灌頂剎利王、如大方廣十輪經大般涅槃經大薩遮尼乾子經等說、亦名一切人王、如佛藏經大集月藏分經與雜阿含經同等說不定、若能得常一向唯純偏依一切第三階佛法內一切廿四段等一切最下下得西<span class='note-inline'>(惡)</span>得苦普真普正佛法僧眾生斷惡修善解行等、常正常不錯、常不誹謗一切正法、常不毀呰一切賢聖、乃至一切凡夫等、常一向唯純益无損佛法、亦名常一向唯純偏學一切生盲眾生佛法、住持一切三寶、住持一切國土、利益一切眾生不在其限、如大薩遮尼乾子經大方廣十輪經等說、</p>
<p>等<span class='note-inline'>(第)</span>二大段明驗一切第三階佛法內、佛滅度後時節分齊義、一者明文當佛滅度五百年已後、文當、千佛不能得度得一切眾生時、如迦葉經說、二者明文當、佛滅度後千年以後、文當、百千萬億佛不能得度得一切眾生時、以上佛多少次第驗之、義當、佛滅度一千年已後如佛藏經說、三者明、文當、於末世時、義當、佛滅度後、文當義當、一切正法不行時、文當義當唯有一切三種顛倒眾生時、如大薩遮尼乾子經說、文當義當、一向唯純偏為一切破戒比丘作一切寺舍等時、一向不為一切持戒比丘作一切寺舍等時、唯瞋唯罵唯打唯殺、文當、一切佛皆悉普不能得度得一切眾生時、如大方廣十輪經說、兼依餘經說、文當義當、一切利根空見有見眾生、由偏學一切多聞智惠故、一者明、能得增長一切種種惡皆悉普盡時、以後驗前說、亦名以善驗惡說、二者明、能滅一切四乘善根善<span class='note-inline'>(皆)</span>悉普盡時、唯除一切利根真善正見成就凡夫、返上即是不在其限、如大集月藏分經說、與雜阿含經同、三部經俱明、最大富貴俱明、最大利根俱明最大多聞俱明、道俗俱明、滅三寶俱明、滅國土俱明、殺眾生俱明、治罰一切破戒比丘俱明、不得瞋罵打縛一切出家人、若瞋罵打縛一切出家人、莫問持戒破戒一種相似、皆悉普不免墮阿鼻地獄等俱明、不得遣一切出家人還俗、若遣一切出家人還俗、莫問一切善惡持戒破<span class='note-inline'>(戒)</span>一種相似、皆悉普不免墮阿鼻地獄等俱明、聖人出國而去俱明、一切善鬼大力諸不護其國俱明、㫋陀羅此一俱明、內唯一部經、文少不足以十三種俱明驗之義同、一種相似俱明、一切正善佛法皆悉普盡、唯有一切邪善佛法在、餘有種種義、如經內說、以上佛多少次第驗之、義當、佛滅度一千五百年已後、如大集月藏分經與雜阿含經同、大薩遮尼乾子經大方廣<span class='note-inline'>(十輪)</span>經經等說、又如大集月藏分經說與雜阿含經同、文當、彌勒菩薩、義當、明一切菩薩皆悉普不能得度得、一切眾生時、驗前一切諸佛、皆悉普不能得<span class='note-inline'>(度)</span>一切眾生亦是、義當、佛滅度一千年已後、又大方廣十輪<span class='note-inline'>(經)</span>內明、作五逆四重誹謗正法毀呰賢聖眾生、若未出家不得出家、若已出家還儐<span class='note-inline'>(擯)</span>出者、不遣還俗、唯遣儐<span class='note-inline'>(擯)</span>出寺外聚落外國土外、何以故、明以上十四種俱<span class='note-inline'>(明)</span>驗之所以得知、又上十四種俱明經文雖少、有少不同一種相似、又明如大般涅槃經說文當<span class='note-inline'>(<span class='corr'>已</span>上人語引經說、已下唯是經文說)</span>十一部經明<span class='note-inline'>(則)</span>有壞滅、方等經典无有壞滅、善男子、若我弟子受持讀誦書寫解說方等經典、恭敬供養尊重讚嘆、當知、爾時佛法不滅<span class='note-inline'>(又已下唯是人語引經釋)</span>何以故、一者明文當義當、由一切十一部經內唯明一切第二階佛<span class='note-inline'>(法)</span>悉普盡、不明一切第一階佛法一切第三階佛法皆悉普盡、所以上經文不聽依、所以上經文不聽依、所以此段經文復導有壞滅、如四阿含經律文等說、二者明、文當義當、由一切方等經典內皆悉普具足、明一切三階佛法盡故、於大般涅槃經一部內文義最大具足、乃至餘部等亦如是、又文當義當、一切三階佛法皆悉普唯由有一切利根戒見俱不破正見成就聖人、一切利根真善戒見俱不破正見成就凡夫、一切利根破戒不破見正見成就凡夫、一切一乘根機諸佛菩薩與作根本故、所以皆悉普得常住不滅、如一切三階佛法內所有一切薩<span class='note-inline'>(菩)</span>薩學一切菩薩行、而復與一切第二第三兩階佛法內一切道俗同而不同者、義當、是一切利根正見成就一乘根機菩薩如一切三階佛法所說經等等說、又何以故明、唯有一切利根一乘<span class='note-inline'>(根)</span>機諸佛菩薩能得住持一切三階佛法所由義、如大方廣佛花嚴經大般涅槃經摩訶衍經等說</p>
<p>又明由學一切第一階佛法內一切甚深大乘佛法故、一切佛法皆悉普得當<span class='note-inline'>(常)</span>住不滅者、一者明文當義當、為一切等<span class='note-inline'>(第)</span>一階佛法內、一切利根戒見俱不破正見成就聖人、一切利根真善戒見俱不破正見成就凡夫、一切利根破戒不破見正見成就凡夫、一切一乘根機菩薩說、二者明、文當義當、為一切第二階佛法內、一切利根、戒見俱不破正見成就聖人、一切利根真善戒見俱不破正見成就凡夫、一切利根破戒不破見正見成就凡夫、一切三乘根機眾生生說、如一切第一階佛法內、一切甚深大乘經等說、明同得聞甚深大乘經、一切菩薩一切聲聞緣覺當時即得道、一切利根空見有見六師外道等初時不信佛、後時迴心即得道等者、皆悉普是、三者明、文當義當、一切利<span class='note-inline'>(根)</span>戒見俱破空見有見眾生、若學一切第三階佛法內一切小乘佛法即得住持一切佛法、唯除學一切小乘徹倒<span class='note-inline'>(到)</span>成就不退已後學一切<span class='note-inline'>(第一)</span>第二兩階佛法不在其限、四者明、文當義當、一切利根戒見俱破空見有見眾生、若學一切第一階佛法內一切甚深大乘佛法、即不免滅一切佛法皆悉普盡、五者明、義當、以上□三卷經文次第驗之、不聽一切說法菩薩等為一切利根戒見俱破空見有見眾生亦名十惡眾生說、一切第一階佛法內一切甚深大乘佛法唯首為說一切第三階佛法內一切最大多惡一切最大多苦生死流轉法、如大方廣十輪經、乃至為一切利根空見有見邪見成就凡<span class='note-inline'>(九)</span>種人所說經、兼依大般涅槃經等說、以此文驗所以得知、一切第一第二兩皆<span class='note-inline'>(階)</span>眾生、唯由學一切第一階佛法內一切甚深大乘佛法故、得住持一切佛法常住不滅、一切第三階眾生、唯由學一切第三階佛法內一切大乘佛法一切小乘佛法故、得住持一切佛法不滅、不<span class='note-inline'>(又)</span>明一切利根正見成就眾生常有一切六階、一者明、常有一切利根戒見俱不破正見成就聖人、或作一切利根聖人、或作一切<span class='note-inline'>(利)</span>根真善正見成就凡夫、與一切利根正見成就眾生作一切起教軌則法故、或作一切利根空見有見六師外道等、與一切利根空見有見眾生作一切起教軌則法故、由利根故得道最疾、如一切三階佛法所說經等說、二者明、常有一切利根真善戒見俱不破正見成就凡夫一切利根一乘根機菩薩由利根故得道最疾、已上就一切自利行說、已下就一切利他行說、亦作一切利根聖人、亦作一切利根真善正見成就凡夫、亦作一切利根空見有見六師外道等、如大般涅槃經、乃至如一切第一階佛法內一切甚深大乘經等說、三者明、常有一切利根、不作一切利根、不作一切六師外道等、不作一切五逆罪、不誹謗一切正法、不毀呰一切賢聖、不起一切空見有見等惡一切四重罪、或犯多或犯少、不破戒不破見正見成就凡夫一切利根一乘根機菩薩由利根故、或墮地獄餓鬼畜生、暫入即得出、又由利根故、雖墮地獄餓鬼畜生、亦得聞佛法亦得為一切眾生說佛法、又由利根故得道最疾、如大方廣佛花嚴經、文常<span class='note-inline'>(當)</span>、明刧盡火中菩薩、地持論、文當明種性菩薩未免入地獄、未曾有經、文當、明畜生說法、乃至於一切地獄等內得聞諸佛菩薩說法者、亦皆悉普是得聞佛法攝、四者明、常有一切利根真善少分戒見俱不破少分正見成就凡夫、一切三乘根機眾生、由利根故得道最疾、知<span class='note-inline'>(如)</span>四阿含經律文等說、如一切三階佛法內一切三乘根機眾生得聞佛說法即得道者亦皆悉普是、五者明、常有一切利根空見有見眾生、作一切五逆罪、犯一切四重罪、誹謗一切正法、毀呰一切賢聖、亦起一切空見有見等惡、破戒不破見少分正見成就凡夫、一切三乘根機眾生、由利根故或墮地獄餓鬼畜生、暫入即得出、又由利根故、雖墮地獄餘<span class='note-inline'>(餓)</span>鬼畜生亦得聞佛法亦得為一切眾生、說佛法、又由利根故得道最疾、初時不信佛後時迴心即得道、如大方廣十輪經說、如上第四子段說、上來五階最少唯如抓上土、如大般涅槃經等說、六者明、常有莫問一切善惡持戒破戒、皆悉普名一切破戒眾生、如上第一大段內釋、又一切利根空見有見眾生、由利根故、得值一切无量无邊三寶、亦能度得一切无量无邊眾生、亦能斷得一切无量无邊惡、亦能學得一切无量无邊解行等、猶不免誹謗一切正法毀呰一切賢聖、如摩訶經<span class='note-inline'>(衍)</span>經佛藏經大集月藏分經與雜阿含經同大方廣十輪經大般涅槃經等說、又從阿鼻地獄等得出已後、於无量无邊刧无量无邊佛所、學當已一切出世間根機藥病一切正解一切正行等多者皆悉普得徹到成就、但使受生即不免常生一切六師外道等一切邪見家、何以故、明由一切餘習果未盡、初時不信佛後時迴心即得道者皆悉普是、文當義當、知佛初成道時、所度一切利根空見有見六師外道等、皆悉普是、如一切三階佛法所說經等說、此一階最多如十方界所有地土、多少分齊一種相似、如大般涅槃經等說、又此段亦名、出一切利根空見有見眾生、從无始世界乃至未得法忍已來、於一切世間內於一切三階佛法內常是顛倒所由義、如下第二大段末、第二何以故一切廿四段等一切別真別正佛法內說又明、一切利根空見有見眾生、由從无始世界得聞佛法已來、乃至得值无量无邊三寶等已來、常唯認上一切利根六階正見成就眾生、一切利根正見成就果、由利根故莫問聖<span class='note-inline'>(邪)</span>正、但使得見佛聞法迴心即得道、常一向不認一切第六階一切利根空見有見眾生一切邪見成就因、由利根故一切惡斷不可得、一切阿鼻地獄等苦受不可盡、一切當已根機藥病一切正解一切正行學不可得成就、如餘卷第一大段第十五子段內五部經等說</p>
<p>又明、有三部經等廣明一切顛倒法一者明、如大薩遮尼乾子經說、文當、於末世時、義當、佛滅度後、文當、一切正法不行時、文當、唯有一切三種顛倒時<span class='note-inline'>(已上人語引經說、已下三段初各除已下三外、餘者唯是經文說)</span>一者明、云何名樂於非法貪心、答言大王於十不善惡業道中生於樂心、是名樂於非法貪心、二者明、云何名為顛倒貪心、自己手力得諸資生、依時節得、依正法得、依如法得、不生足心、更求他則<span class='note-inline'>(財)</span>、如是名為顛倒貪心、三者明、王言大師云何為邪法羅納<span class='note-inline'>(網)</span>之所纏心、答言大王於諸外道非義論中起義想<span class='note-inline'>(論)</span>想、於无益論生利益想、於非法中生是法想、於末世時非是智者所作論中以為正論、生於信心、董修邪見、以為福德、<span class='note-inline'>(是)</span>名邪法羅納<span class='note-inline'>(網)</span>纏心<span class='note-inline'>(<span class='corr'>已</span>上人語引經說)</span>二者明、如大般涅槃經說<span class='note-inline'>(已上人語引經已下唯是經文說)</span>若有眾生、我見无我、无我見我、常見无常、无常見常、樂見<span class='note-inline'>(无樂)</span>、无樂見樂、淨見不淨、不淨見淨、不滅見滅、滅見不滅、罪見非罪、非罪見罪、輕罪見重、重罪見輕、乘見非乘、非乘見乘、道見非道、非道見道、實是菩提見非菩提、實非菩提謬見菩提、苦見非苦、集見非集、滅見非滅、實見非實、<span class='note-inline'>(非實見)</span>實、是世諦見第一義諦、第一義諦見是世部<span class='note-inline'>(諦)</span>、諦見非諦非諦見諦、以真佛語名為魔語、實是魔語以為佛語、如是之時諸佛乃說大涅槃經<span class='note-inline'>(<span class='corr'>已</span>上人語引經說)</span>三者明、如勝鬘經過半卷已後說、文當、若過若不及、餘義如經　<span class='note-inline'>(又此段摠明一切顛倒、餘卷第一大段內十三部經等別、明一切顛倒)</span>又明一切十二部經內一切佛法等不定者、皆悉普道戒<span class='note-inline'>(破)</span>戒者、義當、是不定語、如大方廣十輪經第三卷末廣說、又明、文當義當、佛滅度後、文當義當、一切正法不行時、文當義當、唯有一切三種顛倒眾生時、教一切行法行王治罰一切道俗罪輕重淺深分廣<span class='note-inline'>(齊)</span>法、餘義如經說</p>
<p>第一段明教一切行法行王、治罰一切俗人內返羊<span class='note-inline'>(逆)</span>眾生罪輕重淺深分齊、一者明、自返<span class='note-inline'>(反)</span>、二者明、教他返<span class='note-inline'>(反)</span>、三者明、與王毒藥、四者明、奪王資生、五者明、破王所應作事、六者明、侵奪王妻宮女七者明、違王命、八者明、出王密語、九者明、覘伺國土、十者明、罵王、十一者明、毀呰王、文當、除不斷命不壞諸根、得繫閇牢獄枷鏁打縛、奪其資生驅儐<span class='note-inline'>(擯)</span>他處</p>
<p>第二段一切行法行王治罰一切破戒出家人罪輕重淺深分齊、兼依餘經說、莫問犯罪輕重一種相似、文當、不得斷命、不得割壞一切諸根、不得囚問<span class='note-inline'>(閉)</span>、不得樔<span class='note-inline'>(枷)</span>鏁、不得撾打、不得脫袈裟、不得奪其資生之物得呵嘖得驅擯、如大薩遮尼乾子經說、已下兼依餘經說、或驅出等、或驅出聚落、或驅出國、如大集月藏分經說與雜阿含經同</p>
<p>第三段明、為一切行法行王辨一切道俗邪正分齊、一者明、王請一切道俗邪正分齊、文當<span class='note-inline'>(已上人語引經說已下唯是經文說)</span>王言大師、若彼國王闇鈍无智、國內多諸沙門婆羅門、所行各異、互相是非、各各自言、我是沙門修正道者、能利眾生、我是福田、應受供者、如是各各互相是非、云何得知是真沙門、非真沙門、是正道是邪道、是如法語非法語<span class='note-inline'>(已下人語引經說)</span>二者明唯有一切佛弟子出家人是真沙門、文當<span class='note-inline'>(已上人語引經說<span class='corr'>已</span>下唯是經文說)</span>大王、當知、有大沙門斷<span class='note-inline'>(釋)</span>迦子、出家為道、得神通證、有大名稱、如來應正遍知、彼諸弟子比丘比丘尼、於彼瞿曇法中住者是真沙門、能行正道、利益眾生、是福田者、能知正法、是如法語者<span class='note-inline'>(<span class='corr'>已</span>下人語引經說)</span>三者明、義當、一切在家人、皆悉普是一切邪見眾生、皆悉普非是真沙門、文當<span class='note-inline'>(<span class='corr'>已</span>上人語引經說已下唯是經文說)</span>大王當知、除沙門瞿曇法外、除<span class='note-inline'>(餘)</span>諸一切婆羅門等、是名邪道、非實沙門、非法語者、不應取語、何以故、大王當知、彼无正法、云何能得如法之語<span class='note-inline'>(已下人語引經說)</span>如大薩遮尼乾子經說</p>
<p>又明、已下兼依餘經說、文當義當、就一切出家人普真普正剃頭或名着染衣或名者<span class='note-inline'>(着)</span>袈裟邊說、何以故明、文當、<span class='note-inline'>(已上人語引經說已下唯是經文說)</span>亦是過去未來現在諸佛大悲力故、為欲利益一切眾生、有二種護持、第一為欲紹三寶種令不斷絕、出家修道、剃除鬚髮、而着袈裟、第二說應四諦、趣向三乘、如是二種如來護持、非聲聞辟支佛所能持也、乃至百千帝釋梵天亦不能持、百千那由他轉輪聖王亦不能持<span class='note-inline'>(已下人語引經說)</span>如大方廣十輪經說、又於上兩種住持一切三寶等不滅內、義當、佛滅度一千年已後、<span class='note-inline'>(說)</span>應四諦趣向三乘一種、住持一切三寶、住持一切國土、利益一切眾生等不滅、一切聖人一切利根真善正見成就凡夫、一切最上上得好得樂別真別正佛法僧眾生、斷惡修善解行等、悉普滅盡、如上第一大段內所說八部經、前五部經、文當、佛滅度一千年已後說、後三部經、義當、佛滅度一千年已後說、乃至一切佛法皆悉普滅盡已來、唯有一切利根空見有見眾生、一切普真普正剃頭<span class='note-inline'>(或)</span>名着染衣、或名着袈裟僧、住持一切普真普正形像佛、住持一切普真普正十二部經經卷經文法、住持一切國土、利益一切眾生不滅在、何以故、明一切普真普正形像佛、一切普真普正十二部經經卷經文法、唯由一切普真普正剃頭或名着染衣或名着袈裟僧感得、所以、一切普真普正剃頭或名着染衣或名着袈裟僧最是住持一切三寶等根本大主、所以、一切道俗一向唯純<span class='corr'>徧</span>禮供養守護一切普真普正剃頭或名着染衣或名着袈裟僧者、一者明、得滅一切罪障最疾、二者明、得一切出世間聖道果最疾、三者明、得生一切淨土最疾、此一段唯上唯下義推說、四者明、得常不離一切三寶乃至成佛等最疾、又於一切第三階佛法、正與一切利根空見有見眾生過去一切出世間正善根機相當、現在一切出世間正善藥病相當、佛法內、隨阿種佛法皆悉普无有與等者、何況一切<span class='note-inline'>(第一)</span>第二兩階不與一切利根空見有見眾生、過去一切出世間正善根機相當、現在一切出世間正善藥病相當佛法等、如大集月藏分經與雜阿含經同法花經大方廣十輪經等說</p>
<p>第四段明、治罰作惡國王法、一者明、唯遣自治罰如經說、二者明、唯遣出家人治罰文說<span class='note-inline'>(當)</span><span class='note-inline'>(已上人語引經說已下唯是經文說)</span>若王无智不能如是自思惟者、應於國內處處、推求有大智惠、善知王論、常行正法、能如實語諸沙門等、王應自往彼沙門所、若不自往、當遣大臣王子貴人人所重者、詣彼沙門、宣王渴仰尊重之心、將至王所、若彼來者、王應迎逆禮拜問訊、盡恭敬心、盡尊重心、問沙門言、何等善行何等惡行、行何等法能有利益、行何等法无有利益、我心闇鈍无有智惠、願為我說<span class='note-inline'>(已上人語引經說)</span>次下經文、義常<span class='note-inline'>(當)</span>、出有大智惠沙門大知<span class='note-inline'>(智)</span>惠多少淺深分齊、唯明教一切行法行王、不殺生、不偷盜、不邪婬、不妄語、不兩舌、不惡口、不綺語、不貪欲、不瞋恚、不邪見、即名行法行王、更不說餘法、如大薩遮尼乾子經說經說</p>
<p>第五段明、一切行法行王、若遣一切出家人還俗、若打一切出家人、若殺一切出家人、得罪輕重淺深分齊、文當、於一切出家人、莫問一切善惡、持戒皆悉破戒、皆悉普一種相似、若驅一切出家人還俗、若打一切出家人、若殺一切出家人、一者明、文當、攝在惡逆眾生分中、上品治罰、何以故、作根本極重罪故、二者明、文當、與破壞塔寺、焚燒經像、取一切三寶財物、一種相似、三者明、文當、與誹謗一切三乘法、一種相似、四者明、文當、與惡心殺<span class='note-inline'>(父)</span>母、殺阿羅漢、破和合僧、出佛身血、一種相似、五者明、文當、趣大地獄受无間苦、无間者、義當、即是阿鼻地獄、如大薩遮尼乾子經說</p>
<p>又明、義當、乃至一切出家人、若遣一切出家人還俗、若打一切出家人、若殺一切出家人、亦如是類以可知、何以故明、如上第二大段內說、文當、一切出家家人、與一切諸貴十四種俱明義同、一種相似无別故、以此文驗所以得知、又如大集月藏分經說、與雜阿含同、文當、打一切破戒比丘、得罪過於出一萬億佛身面<span class='note-inline'>(血)</span>、何況打一切持戒比丘、何以故明、不就一切悲敬兩就由<span class='note-inline'>(種田)</span>厚薄說、亦不就一切能敬心淺深說、唯就一切損益多小<span class='note-inline'>(少)</span>說、明出佛身西<span class='note-inline'>(血)</span>、莫問多少皆悉普不能得滅、一切佛身法等盡所以得罪、經明、打一切出家人、不免皆悉普滅一切佛法等盡、所以得罪重、又廣明一切損益多少所由義、如下兩段、何以故、一切廿四段等一切普真普正別真別正佛法內說、唯除一切行法行王乃至一切行法行官府等、得打一切返<span class='note-inline'>(反)</span>逆俗人、得打一切作則<span class='note-inline'>(賊)</span>俗人等不在其限、又已下引經證、佛滅度一千年已後一切道俗等皆悉普不得打一切出家人所由義<span class='note-inline'>(已上人語引經說已下唯是經文說)</span>善男子未來世中、一切俗官不信罪福、稅奪眾僧<span class='note-inline'>(物)</span>、或稅畜生糓米乃至一豪<span class='note-inline'>(毫)</span>之物、或驅使三寶奴婢、或乘三寶牛馬、一切俗人不得撾打三寶奴婢畜生、乃至不得受三寶奴婢禮拜、皆得殃咎、何況驅策撾打、告諸俗官、若有禁防剗邏輪稅之處、慎莫令比丘輪稅、若稅出家人者得罪无量<span class='note-inline'>(已下人語引經說)</span>如像法決疑經說、與多部經義同、是可損持戒破戒兩種福田內、亦就一切福田厚薄說、如上說、文當、何況打一切持戒比丘是</p>
<p>又明、若就一切根機說、一者明、唯除一切第一階佛法內一切利根真聖真善正見成就凡夫一切<span class='note-inline'>(一)</span>乘根機菩薩、莫問凡聖一種相似、為住持一切佛法等故、俱得驅一切破戒比丘還俗、俱得打一切道俗、乃至亦得殺一切修道人、如大般涅槃經淨度三昧經等說、二者明、一切第二階佛法內一切利根真聖真善正見成就凡夫一切三乘根機眾生、莫問凡聖一種相似、唯得驅一切破戒比丘還俗、皆悉普不得打一切出家人、亦不得殺一切修道人、如大般涅槃經十號內及大般涅槃四種近困<span class='note-inline'>(因)</span>初下近因內律文等說、三者明、一切第三階佛法內一切利根空見有見眾生、一向不得驅一切出家人還俗、亦不得打一切出家人、亦不得殺一切出家人、唯除得用五種輕治罰一切出家人法治罰一切出家人、或驅出寺、或驅出聚落、或驅出國等不在其限、唯除得打一切俗人不在其限、如大集月分<span class='note-inline'>(藏)</span>分經與雜阿含經同、大薩遮尼乾子經大方廣十輪經等說<span class='note-inline'>(又唯有此上下兩子段、於一切三階佛法莫問文義俱廣說、餘卷第一大段內亦如是、餘段有者略說)</span></p>
<p>又明、若就佛在世及佛滅度後一切時節分齊說、一者明、文當、佛滅度後、文當、末世時、義當、佛滅度後、又義當、佛滅度後一千<span class='note-inline'>(年)</span>已前、猶得用一切第一第二兩階佛法內、一切重治罰、一切道俗法治罰一切道俗、如大般涅槃經淨度三昧經等說、二者明、文當義當、佛滅度一千年已後、一切第一第二兩階佛法內、一切重治罰一切道俗法皆悉普不得用之、一向唯得用一切第三階佛法內一切輕治罰一切道俗法、治罰一切道俗、如大集月藏分經與雜阿含經同、大薩遮尼乾子經大方廣十輪經等說、何故明、文當、佛滅度後一千年已前、由多有一切聖人一切利根真善正見成就凡夫在不滅故、所以猶得用一切第一第二兩階佛法內、一切重治罰一切道俗法治罰一切道俗、如最<span class='note-inline'>(妙)</span>勝定經與多部經義同、摩訶摩耶經加<span class='note-inline'>(迦)</span>葉經等說、文當義當、佛滅度一千年已後、一切聖人一切利根真善正見成就凡夫皆悉普滅盡、如上第一大段內說、唯有一切第一階佛法內一切內利根空見有見破戒不破見正見正見成就凡夫一切三乘根機眾生在多少分齊、唯如㧓上土一種相似、亦名唯有一切利根空見有見邪見成就顛倒行壞體壞一切三乘根機眾生在多少分齊、如十方世界所有地土一種相似、所以唯得用一切第三階佛法內一切輕治罰一切道俗法治罰一切道俗、如上第一大段內所說八部經等說</p>
</div>
<p class='juan'>三階佛法卷第一</p>
<div class='div-w'><p style="margin-left:1em">交　了</p>
</div></div></div></div>
</div><!-- end of div[@id='body'] -->
</body></html>