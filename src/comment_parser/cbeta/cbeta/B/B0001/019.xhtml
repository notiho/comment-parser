<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>均如大師華嚴學全書</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<div class='other'></div>
<div class='div-other'><a id='mulu67' /><a id='mulu68' />
<p class='juan'>釋華嚴教分記圓通鈔卷第十</p><p class="byline">高麗國敀法寺主圓通首座　均如　說</p><p>六相圓融義第四於中四一來意者前弁十玄末知此玄以何所因如是圓融故次來也二釋名中圓融者事無不攝德無不備故圓隨舉一法尽攝一切故融也問园融與緣起何別荅圓融之緣起緣起之圓融故無別然緣起者猶与圓融為所以也三引釋四門大意者問章主加分䟽云論主作四門解釋一捴釋現本二依本開末三會末敀本四本末無㝵<span class='note-inline'>(<span class='corr'>已</span>上)</span>四門之名是自所述何云論主作四門耶荅四門之名雖自所作然四門之義元在論中故也問然則依何等文作四門耶荅論曰一切[卄/廾]者謂住信行地不可思議諸佛法者是出世間道品明者見智得訂說者於中分別入者信樂得訂智惠地者謂十地智如本分中說此是根本入如經謂一切[卄/廾]不可思議諸佛法明說令入智惠地故<span class='corr'>已</span>上是捴釋現本門也論曰此修陁羅中說依根本入有九種入等是依本開末門也。</p>
<p>論曰是諸入為校量智義差別次第轉勝非根本入<span class='note-inline'>(<span class='corr'>已</span>上)</span>是會末敀本門也論曰一切所說十句中皆有六種差別相門此言說解釋應知<span class='note-inline'>(<span class='corr'>已</span>上)</span>是本末無㝵門也問約此四句分一乘三乘云何荅一云初后二門是一乘中間二門是三乘一云初門一乘后三三乘一云初三三乘第四一乘也第一義者初門云此上六義融合<span class='corr'>无</span>㝵通教及義通訂及比通人及法通境及智通因及果混通<span class='corr'>无</span>㝵捴為一團名十地法<span class='note-inline'>(<span class='corr'>已</span>上)</span>十種普法混通<span class='corr'>无</span>㝵故是一乘第四門中論六相<span class='corr'>无</span>㝵之義故亦是一乘也依本開末門中依根本入分九種入則似於三乘依一心法成六道生死妄法之義會末敀本門中會九入末敀根本入則同於三乘會六道生死妄法敀一心本法之義故此二門並是三乘也第二義者初門一乘中間二門三乘則同於前義其第四門雖弁六相捴別此是修相之圓融故對初門之一乘則是三乘故尒也謂教興意中云破定執見以現緣起圓融之法<span class='note-inline'>(<span class='corr'>已</span>上)</span>破見是修相是故尒也問然則捴別<span class='corr'>无</span>㝵之捴捴釋現本之捴云何別耶荅別也謂捴釋現本門此上六義融合无㝵者十種普法无㝵之義是普賢境界故是[文*隹]別之捴也第四門中六相捴別无㝵義者帶別之捴故不及初門之捴也第三義者初三門中不湏六相故三乘至第四門湏六相无㝵故一乘也問初門中此上六義融合无㝵者是則一乘何云三乘耶荅二義可見一義者縱說十種普法混通无㝵亦是三乘何者捴釋現本之本望餘九末為本則此之本末似於三乘一心為本六道為末之定本定末故尒也一義者至第四門既約前三門所弁本末而說无㝵則初門中雖論十普法无㝵是亦將去第四門之无㝵說也是故依本開末門云此中正為說十地法何故乃說地前及仏果荅為現十地前有起下之功后有成上之義又釋由十地訂智放阿含光是故地前是此十地阿含分攝由此地智依果海成故有仏果<span class='note-inline'>(<span class='corr'>已</span>上)</span>后釋非是此門之義初釋正當此門今此捴釋現本門亦尒雖說混通无㝵此乃第四門義非開此門也問若約此門義釋則如何釋耶荅約唯令入智惠地句為捴之義釋也。</p>
<p>今釋四門並一乘也謂初門中此上六義融合無㝵等者是十種普法無㝵義故一乘也此門既是一乘而依此開九入故云依本開末門會此所開之九入敀根本入故云會末敀本門約此本末論無㝵故云本末無㝵門故知三門亦並一乘也問唯令入智惠地句為捴耶六句皆捴耶荅儼公遠公唯令入智惠地句為捴章主則六句皆捴也謂儼公則加分䟽云二所為文二一對地法明加所為二所謂令入智惠地下對所化人明加所為又見智得訂者前二觀解后二行解見始智終得始訂終也又信樂得訂者亦同前但謂末得向得故安信樂名也對人明加所為中有二十句前之十入是自利行后十始終是利他行何故自利名之為入利他之行說為始終荅但入始終義一無別語入其必從始至終論其始終必有所入為分兩行各隨一義就入始終二十句內各初一捴余九別<span class='note-inline'>(<span class='corr'>已</span>上)</span>遠公則十地義記云就加所為中文有二一對地法明加所為二令入下對所明加所為<span class='note-inline'>(云云)</span>對人明加所為中有二十句前十入是自利行后十始終是利他行<span class='note-inline'>(云云)</span>此中初云入智惠地是其捴也<span class='note-inline'>(<span class='corr'>已</span>上)</span>故尒也問論文如何見耶荅以論意唯約令入智惠地句為捴如是見也問似是通約六句為捴何得尒耶荅准利他捴句云又得并十地始終此是根本始終<span class='note-inline'>(已上)</span>故今此自利十句亦尒唯令入智惠地句為捴也章主則云此上六義融合無㝵乃至混通無㝵捴為一團名十地法<span class='note-inline'>(<span class='corr'>已</span>上)</span>此則論意亦通約六句云此是根本入故知尒也問論無的指故亦得唯以令入智惠地句云此是根本入耶荅若尒論應科文云又一切[卄/廾]不可思議諸佛法明說者對地法明加所為也令入智惠地故者對所化人明加所為也一切[卄/廾]者謂住信行地也不可思議諸佛法者是出世間道品也說者於中分別也如經又一切[卄/廾]不可思議諸仏法明說故入者信樂得訂也智惠地者謂十地智如本分說此是根本入如經令入智惠地故<span class='note-inline'>(<span class='corr'>已</span>上)</span>如是科也然既釋六句竟仍云此是根本入如經<span class='note-inline'>(云云)</span>故知六句皆捴也問相德意云何荅六句皆捴也圖文云所以得知信地[卄/廾]乃至仏同処並頭如下經云初發心時便成正覺亦如地論釋信地[卄/廾]乃至仏六相成故明知有如是義六相如二說<span class='note-inline'>(已上)</span>故也問儼公則不許六句皆捴義耶荅依遠公義約三乘釋故尒也若約一乘釋則亦許也何者儼公十玄章云故地論云信地[卄/廾]乃至与不思議仏法為一緣起以六相捴別而用括之明知因果俱時相容相即各攝一切㸦為主伴<span class='note-inline'>(<span class='corr'>已</span>上)</span>故知約一乘釋亦許六句皆捴也問章主亦許唯智惠地句為捴義耶荅儼公義中亦有六句皆捴義然未現釋欲現和尚末現之義故如是釋耳若約三乘釋則亦如儼公釋也問何知章主亦許三乘釋耶荅依本開末門云此中正為說十地法何故乃說地前及仏果荅為現十地前有起下之功后有成上之義又釋由十地訂智放阿含光是故地前是此十地阿含分攝<span class='note-inline'>(已上)</span>初釋三乘后釋一乘例此則捴釋現本中亦具二義也問若尒依本開末中具有三乘一乘之義何云四門並一乘耶荅約三乘釋但不㝵於唯智惠地句為捴義耳然四門之名從六句皆捴義說故並一乘也何者初門中云捴論地法緣起有六義一切[卄/廾]是信行地者舉所被機乃至釋六義竟結云上來捴釋現本竟故知約六句皆捴義立初門名初門既尒余門亦然故也問初門終云此上六義融合<span class='corr'>无</span>㝵通教及義乃至捴為一團名十地法者此約第四門義釋故初三門是三乘耶荅若尒難者釋捴釋現本門名時亦約令入智惠地句為捴義釋耶然約六句皆捴義釋故知一乘也問若尒何故於捴釋現本中不約三乘釋耶荅若約三乘釋唯以令入智惠地句為捴則儼公已現釋故更不別釋而儼公文略義<span class='corr'>豐</span>故於依本開末門中不說約三乘釋是故立在此門恐人問云此中正為說十地法何故說地前及仏果耶為荅此問云為現十地前有起下之功后有成<span class='corr'>上</span>之義又釋由十地訂智放阿含光是故地前是十地阿含分攝如是現釋儼公所未現義時於依本開末門中具釋約三乘釋也問第二門云於中四位謂願樂位見位修位究竟位初四寄在地前願樂位次一寄初地見位次三寄修位后一明究竟位<span class='note-inline'>(<span class='corr'>已</span>上)</span>既准釋三乘願樂位等似是三乘耶荅約經文現相如是釋也然四門之名約六句皆捴義釋故並一乘也問一切[卄/廾]是信行地者舉所被機者何位[卄/廾]耶荅具二義也文云一切[卄/廾]是信行地者舉所被機謂地前[卄/廾]末訂真如但依信心而起行故<span class='corr'>无</span>著般若經論中亦同此名問若唯地前是所為者何故下文解脫月歎眾請中云此眾有五種阿含淨四種訂淨又下大眾請中為十力淨心論釋云末入地者令得淨心<span class='corr'>已</span>入地者令得十力又約下文轉生時益亦通外凡拠此等文則通外凢及地上何[戶@句]內凢迴向等位荅有二釋一理實是通誠如所說但今論主就於教力益強処釋何者謂地上[卄/廾]設不得教亦能自進假教義微外凢之人設令蒙教未能依教即令入地教益亦弱唯信行地得教便進故異外凢闕教不進故異地上假教義強故偏就釋<span class='corr'>无</span>著論云此位[卄/廾]欲入初地先求教授教戒是此義也二如初地加行位既名信行地即諸地之前俱加行位皆名信行以攝論中意言<span class='corr'>无</span>分別觀通於四位故知地上亦有信也<span class='note-inline'>(<span class='corr'>已</span>上)</span>初釋義者是地前并也后釋通約地上并故二義也問四門並一乘者何一乘耶荅唯圓融一乘也謂約六相<span class='corr'>无</span>㝵之義論四門而六相之義唯圓融一乘也立在通於圓融行布之圓教中亦有湏六相義然湏六相時還是簡行布之圓教故尒也問初門云此上六義融合<span class='corr'>无</span>㝵通教及義等者云何耶荅又一切并至諸仏法明者義也說者教也不可思議諸仏法者是出世間道品者境也明者見智得訂者智也一切并者信行地者比也不可思議諸佛法者訂也入者信樂得訂者信樂比也得訂訂也一切并人也不可思議諸佛法者法也不可思議諸佛法中有約因釋約果釋故通因及果也問遠公唯令入智惠地句為捴則別九入德於根本入中具耶荅根本入捴余九入別故何有別之九德不具捴中耶問依本開末門中九入則初四地前願樂位次一見位次三修位后一究竟位如是分釋故於遠公義中亦得混通<span class='corr'>无</span>㝵之捴耶荅九入之德具於根本捴中而九入之德於地上念念中起欲現此德故寄於地前地上及仏果是故唯九入之德具於捴中所寄之位不得具也然故唯令入智惠地句為捴義中混通<span class='corr'>无</span>㝵之捴不得立也何者遠公䟽云是諸入下就捴彰別拂去階降是諸入者是攝入等九種入也言為欲挍量地義差別者為欲挍量入智地中德義差別故寄世間乃至仏地次第轉勝非根本入者乃假寄彼轉勝之位彰地地中德義差別然彼所寄轉勝之位非是根本入智惠地良以地上念念皆具一切行德故有差別非是先后方始具故<span class='corr'>无</span>轉勝相以<span class='corr'>无</span>階降故湏拂遣<span class='note-inline'>(<span class='corr'>已</span>上)</span>故尒也問章主會末敀本門云是諸入者牒上九入為校量等者現其<span class='corr'>无</span>別之別謂寄地前地上乃至仏地校量智地差別次第轉勝之相非謂根本入中亦如此等行布次第次定差別<span class='note-inline'>(<span class='corr'>已</span>上)</span>簡何差別耶荅簡對圓融之行布差別也何者依本開末門中既依捴開別約此別九入配願樂等四位則別之九入行布次第似於勝劣之位然所具九入之德混通<span class='corr'>无</span>㝵<span class='corr'>无</span>有如是差別之相是故簡之然則所簡之行布者對圓融之行布也問會末敀本者會九入末敀根本捴故<span class='corr'>无</span>九入差別之相故如是釋何故云簡對圓融之行布耶荅會九入末敀根本捴時彌現九入之相非是泯滅是故欲現捴中所具之德故云非謂根本入中亦如此等行布次第決定差別<span class='note-inline'>(<span class='corr'>已</span>上)</span>故拂去差別者非謂九入差別也問如是拂去行布之時通拂捴中所含六句差別耶荅一云通拂今釋但拂別上差別非謂通拂也以六句差別者是捴中混通<span class='corr'>无</span>㝵之德欲現此德云教義也訂比也因果也等故此之六句散亦非是壞合亦非是一混通<span class='corr'>无</span>㝵捴為一團故名為捴則捴中六句之差別非所拂也問四門既是一乘為<span class='corr'>无</span>重耶荅一云捴釋現本則[文*隹]別之捴故深后三門則對別之捴故不及初門也今釋四門並約根本入為捴餘九入為別義論故<span class='corr'>无</span>重也然於初門則唯見捴而不見別故最深次門則唯見別而不見捴故次深后二門則具前二義故有重之義亦可許也第四本末<span class='corr'>无</span>㝵門者一云以本成末以末成本故云本末<span class='corr'>无</span>㝵也一云本還為末末還為本故云本末<span class='corr'>无</span>㝵也初義者第八會䟽釋本末二會<span class='corr'>无</span>㝵所以云本會舒為末會末會卷為本會故今此亦尒依根本入捴成九入別會九入別成根本捴故尒也次義者一乘中隨舉為首故且於十入中一為捴余為別故隨舉為本隨舉為末是故尒也何者九種念仏処云依此例故十信為捴乃至十地仏果等悉為別攝別入捴<span class='corr'>无</span>不在信中具足余位亦尒<span class='note-inline'>(<span class='corr'>已</span>上)</span>故尒也今釋本自恒本末自恒末而<span class='corr'>无</span>㝵也謂根本入一向是捴余九入一向是別不以根本入名為別不以余九入名為捴故尒也是故章主之本末<span class='corr'>无</span>㝵門者約一向根本入捴余九入別之義立也問若尒何成本末<span class='corr'>无</span>㝵義耶荅由如是故善成立也謂若依根本入成九入別時壞根本捴方成九入別則別㝵於捴過會九入別成根本入捴時尽九入別方成根本捴則捴㝵於別過然不動本捴成九入別則別不㝵捴不泯九入別成根本捴則捴不㝵別故本則自恒本末則自恒末而<span class='corr'>无</span>㝵也問下文云何者是捴相荅舍是問此但椽等何是耶荅椽即是舍<span class='note-inline'>(<span class='corr'>已</span>上)</span>椽是舍之時別還為捴則別還為捴捴還為別耶荅一乘中湏者是緣義故若不成則<span class='corr'>已</span>成則難始終也椽則是舍之時既是難始終之舍故非是前之別椽今得成舍故不得云別還為捴捴還為別也問若椽即是舍者亦有攝入為捴義耶荅尒也問若攝入別為捴則末還為本耶荅攝入為捴時以捴名為捴不以別名為捴是故攝入為捴之義是根本入故但以根本人名為捴非是攝入之名為捴問約十入論根本入捴余九入別義与十世門一念捴九世別義何別荅一也法界啚云六相者為現何義荅正現緣起<span class='corr'>无</span>分別理故以此六相義故當知雖一部經七八會及品類不同而唯在地品所以者何以是根本攝法尽故地品中雖十地不同而唯在初地何以故不起地普攝一切諸地功德故一地中雖多分不同而唯在一念何以故三世九世即一念故<span class='note-inline'>(已上)</span>此義者根本入之當初地一念義中而云三世九世即一念故故知一也問初地見道之一念准十入則當第五訂入可云是別何故捴耶荅約此初地見道之一念有約捴見有約別見何者前簡地前后簡四入則別也通履九入則捴也是故且約攝入簡余諸入則別通履九入者捴余余亦尒是故諸緣中一時即有全捴全別二義故以捴義為捴別義為別非是以別為捴以捴為別也問九種念仏処云十信為捴十地乃至仏果為別余位亦尒<span class='note-inline'>(<span class='corr'>已</span>上)</span>若余位亦尒之時十信還成別余位即成捴則末還為本本還為末耶荅十住為捴時既難始終故不說前別而后捴若前別而后捴者即緣前有法失然一乘中緣前<span class='corr'>无</span>法故十住為捴時均蹯三際通履諸位是故不說末還為本等也四隨文釋中三初標數開章次初列名下依章解釋后又捴下結也釋中三叚初中先列名后捴相下略釋於中六相即為六叚初中捴相者一含多德者捴捴多德耶別別多德耶荅二義謂攬別成捴故別別亦得為捴之時唯是捴故捴捴亦得也問一含多德之一者捴耶荅尒也問若尒能含之一既是捴所含即是別何得捴捴多德義亦可許耶荅雖云一含多德非是多德外之一也雖云所含之多亦非是一外之多德是故一之与多俱是捴也問若捴捴多德則應立无尽捴耶荅一云尒也然浮石寺論金和尚打禁口止之不許无尽捴義也別相者多德非一者下云別相者椽等諸緣別於捴故<span class='note-inline'>(已上)</span>何故前后不同耶荅非一故別於捴別於捴故多德非一故不違也別依止捴滿彼捴故者及滿本捴耶不及滿耶荅如問二義也問一義何故不及滿耶荅如捴別名異義亦不同既是別相釋名故知不及滿若及滿者䟽云彼所起末既帶於本是故相望有同有異<span class='note-inline'>(<span class='corr'>已</span>上)</span>帶於本時及帶捴相本耶然但帶同異之本故是故今此別相滿捴之時亦不及滿本捴也今釋及滿也謂既開本捴成別相故以別滿捴之時亦及滿本捴也問若尒既帶於本亦及帶本捴耶荅唯帶同相捴不及帶本捴也問若尒別依止捴滿彼捴時豈得及滿本捴耶荅彼則同異相對故但帶同相本不及帶本捴此則捴別相對故及滿本捴也不可以同異相對之義來難也問捴中有別皃耶荅<span class='corr'>无</span>也問若尒別之滿捴時亦不及滿何云及滿耶荅別既滿捴時別皃無故不違也有<span class='corr'>无</span>開不他二義以不他故以別滿捴時及滿本捴以<span class='corr'>无</span>開故捴中<span class='corr'>无</span>別皃也同相者多義不相違者於成舍義中不相違耶於諸緣中不相違耶荅二並可得謂諸緣不相違故能成舍成舍義齊故緣緣不相違下文云同相者椽等諸緣和同作舍不相違故<span class='note-inline'>(<span class='corr'>已</span>上)</span>故具二義也同相中古辞云有分同有滿同此亦二義謂一尺留頭出一尺力同於二十步舍者分同也一尺留頭出二十步力同於二十步舍者滿同也又一尺留頭同於堂時椽等諸緣亦一時同者滿同椽等諸緣各各同者分同也問一乘三乘云何荅初義中分同一乘滿同三乘謂一尺留頭出一尺力同於二十步堂者即此一位全全同於一切之義故一乘也一尺留頭要出二十步力然后方同者不自在義故三乘也后義中滿同一乘分同三乘謂一尺留頭同時諸緣亦同者隨舉一法尽攝一切之義故一乘也諸緣各各同者是差別義故三乘也問諸緣同於舍時捴相舍現耶荅彼成相舍猶不得現何得捴相舍現耶問何故尒耶荅以是因緣全力所㝵故不現也謂同異相則因緣觀成壞相則緣起觀因緣觀中因緣共力而生果故是有義緣起觀中以空因生空果故是<span class='corr'>无</span>力<span class='corr'>无</span>成義則以<span class='corr'>无</span>力<span class='corr'>无</span>成破全力尽方現成相舍也前因緣觀中以未破全力故不得現成相舍唯同相舍現也問異相者多義相望各各異故者与壞相不動何別耶荅古辞同相者尽有之際異相者退於有之際而不動成相者尽空之際壞相者退於空之際而不動也此義者同異相是因緣觀故見其有力能成之緣是故同相　見有力能作之力義齊故尽於成舍之有際也異相者見有力之形曲長短故退於有際而不動也成壞相者是緣起觀故見其<span class='corr'>无</span>体<span class='corr'>无</span>成之緣成舍之義是故成相者尽空之際也此空之本來不作義是壞相故退於空際而不動也問䟽云彼所起末既帶於本是故相望有同有異者何耶荅一云彼所起末者牒前別相既帶於本者正明同相是故相望者異相也今釋彼所起末者同前牒別相既帶於本者通同異是故相望者亦通同異也問何故既帶於本亦通異相耶荅帶本之成力義齊者同相也此之形曲各異者異相故不相違也問何故相望之言此章唯局異相䟽中通同異耶荅䟽中諸緣起法要有三門於一門中同異合舉故通同異此章中別別釋六相且約增現說故尒也成相者由此諸義緣起成故者此成壞相是即門故有体之二不得並也何故今云由此諸義緣起成耶荅雙舉不並之緣云諸義也此中古辞成相舍者作則雨漏不作則雨不漏也此義云何荅成相者第九觀此觀中空義增故見<span class='corr'>无</span>体<span class='corr'>无</span>成之緣能成之義故作則雨漏既空故<span class='corr'>无</span>作是故不作則雨不漏也准此則同相舍作則雨不漏也又古辞成相舍中䕃雨則濕壞相舍中䕃雨則不濕也又成相舍中䕃雨人先濕后乹壞相舍中䕃雨人先乹后濕也初義<span class='corr'>无</span>作之作是成相作之不作是壞相是則不作之作故成相舍中䕃雨則濕也作之不作故壞相舍中不濕也后義者成相是作義故先濕然此成相踏壞相而成故后乹壞相是不作義故先乹然此壞相踏成相而壞故后濕也緣起觀中有建立各住二義建立義則成相各住義則壞相也䟽云彼帶本之末既為本収是故當体有存有壞<span class='note-inline'>(<span class='corr'>已</span>上)</span>彼帶本之末者牒前同異既為本収者通成壞是故當体者亦通成壞也第二教興意者此中三先正現次此義現前下現六相德用后因則下舉能訂人也初中問此章則尒䟽云明教興意謂破定執見以現緣起圓融之法圖文云正現緣起<span class='corr'>无</span>分別理<span class='note-inline'>(<span class='corr'>已</span>上)</span>二師六相一耶荅一云章主則約同教相德則約別教也今釋二師之義不別也問相德則直云正現緣起<span class='corr'>无</span>分別理不說破見約別教高心中弁何故与章主同耶荅相德之義亦破見也云<span class='corr'>无</span>分別理則破分別之見又依三乘方便教門故有高下不同依一乘圓教故<span class='corr'>无</span>有前后<span class='note-inline'>(<span class='corr'>已</span>上)</span>則以<span class='corr'>无</span>前后之言破高下不同之見故知与章主意同也問若尒並同教中弁耶荅古義則以破見故屬於同教然別教中亦有破見之義也問破誰見耶荅正破三乘之見亦破外道之見比如日光照破諸暗<span class='corr'>无</span>有所余六相智日外法性空頓破一切定執之暗也問前弁十入三乘已欲會此故而湏六相是故六相所破則門相三乘之見耶荅雖以六相會其門相三乘然至門相之人自<span class='corr'>无</span>定執之見故<span class='corr'>无</span>可破也問六相何量耶荅正實際頓而不㝵圓果中弁也問六相唯一乘所弁耶亦通三乘耶荅如問二義后義者圖文云一切緣生法<span class='corr'>无</span>不六相成<span class='note-inline'>(<span class='corr'>已</span>上)</span>唯外道人說一切法自然而生若佛法中小乘亦說緣生故於三乘亦論六相又六義中約三乘六義論六相故尒也問六義中云以六義入四句順去非故順三乘入六相現自德故順一乘<span class='note-inline'>(<span class='corr'>已</span>上)</span>既云順一乘故唯[戶@句]一乘耶荅但云順一乘不云是一乘能順所順異故三乘六相順於一乘也謂六義是終教三乘以此入六相順於一乘入四句順初教三乘故也又本末相成八字印中弁六相云此文在三乘通於一乘<span class='note-inline'>(已上)</span>故六相是三乘所論也今釋唯一乘謂華嚴經之与下三乘別者只由六相中即故尒也況所依經文是十地修行十大願中所說三乘中<span class='corr'>无</span>說六相処故唯一乘也問約義論六相故是三乘耶荅既云入六相順一乘故約三乘六義湏六相時還是一乘也又六義非唯三乘故約教弁中云若一乘普賢圓因中具足主伴<span class='corr'>无</span>尽緣起方究竟也故亦於一乘論六義也問本末相成八字印文何會耶荅非指六相云此文在三乘指前說平為因果文云也問圖文何會耶荅一切緣生法中若湏六相則是一乘也問圖文云捴相者義當圓教別相者義當三乘<span class='note-inline'>(<span class='corr'>已</span>上)</span>則三乘中亦得論耶荅通約五乘湏六相時還是第五圓教也問別相三乘是下三乘耶荅雖非是他然此經內三乘也謂約三乘論六相則是華嚴經故也問啚文云何故多有盤迴屈曲以隨眾生機欲不同故即是義當三乘教何故一道<span class='corr'>无</span>有始終現示善巧<span class='corr'>无</span>方應稱法界十世相應圓融滿足故<span class='note-inline'>(<span class='corr'>已</span>上)</span>與前別相三乘何別荅一也問若尒別相者義當三乘教者似是下三乘耶荅<span class='corr'>无</span>他義中雖云<span class='corr'>无</span>別約此三乘湏六相即是華嚴經故別相三乘也是故別相三乘即是此經也問華嚴經中約下三乘說為六相中別相者是何処耶荅根本入処云根本入是捴余九入是別者是也問唯云是別不云是三乘何故作此說耶荅九入中初四是地前次四是地上后一是仏果於地上四中配五乘時初二三地是人天四五六地是二乘七地是[卄/廾]八地以上是一乘如是具五乘之十地在九入別中故知九入之三乘是別相三乘也林德云根本入処有八難若知此八難雖不見本䟽亦可謂知地論之妙旨若不解此則雖講一十家二十家䟽不可謂知地論人也八難者一根本入処如大虛空故捴別不可分然有分捴別之義而不知故難也二此処亦有分諸教之義而不知故難也三此処亦有常智断障无常智断障之義而不知故難也四此処有合常智断障无常智断障二義以成无漏智之義而不知故難也五有從法尒種生生滅智与不生滅智合為一之義而不知故難也六有仏尽入中發心於攝入中成仏之義而不知故難也七有地獄中發心修行成仏之義而不知故難也八有不動根本无明即是滿足法之義而不知故難也<span class='note-inline'>(<span class='corr'>已</span>上)</span>既云根本入処有分五教之義是故根本入是捴余九入別者是約五教須六相処也問配五乘時八地以上配一乘然則望根本入十地並是別相故一乘亦為別相何故根本入捴之義即是圓教捴之義耶荅捴別不定故亦得五教並属別相謂對无住捴相則一乘亦是別相約五乘論則圓教是捴三乘是別也問別相三乘是此經內三乘故門相三乘耶荅別教三乘也問此經中三乘唯有門相何故不尒耶荅別教三乘即是內別教故不是門相也若尒難者普賢二十二位之三乘亦是門相耶然不尒也問啚文云捴相別相成相壞相等不即不[文*隹]不一不異常在中道一乘三乘亦復如是主伴相資不即不[文*隹]不一不異<span class='note-inline'>(已上)</span>五教章前論分相門后論該攝門者一切三乘等本來悉是彼一乘法何以故三乘望一乘有二門故謂不異不一<span class='note-inline'>(<span class='corr'>已</span>上)</span>二処之不異不一何別耶荅別謂章文約華嚴一乘与下三乘既分相<span class='corr'>已</span>至該攝門攝三乘為一乘則不異也若見其不一是下三乘也啚文約此經內所具三乘云不異不一故別也若<span class='corr'>佳</span>此章則該攝之不異句中所具故是故啚文不即不[文*隹]不異不一者並是此經也問一乘別教三乘別教者何耶荅此是分相門義故約一乘与三乘別執之情說也問三乘別教准義可解<span class='note-inline'>(已上)</span>依三乘方便教門故有高下不同<span class='note-inline'>(已上)</span>一義耶荅尒也。</p>
<p>就德用中二先別現后普別下捴現初中此義現前一切惑障等者舉所断惑行德等者現所成德理性等者舉所現理得九世十世滅者約對治滅一本云九世非世滅者九世滅是治滅則地論前中后取故非世滅是性滅則非初非中后也問世滅非世滅其義云何荅修生智起則障体即无故於九世十世障不可得是世滅也修生智起推求障体於无始過去无終未來障体本无竟不可得是非世滅也理性則一現一切現者若三乘中断障互有明昧寬狹之殊如以十重羅裹十尺柱去初重羅全去十尺羅去第二重亦尒故无寬狹去初重則明然有九重之羅故昧去第二重亦尒等故有明昧也又以十尺羅裹十尺柱断其一末一尺羅時柱体全現故无明昧然唯一末一尺現現尚有㝵於九尺之羅故有寬狹也十尺之柱喻十真如十重之羅喻十无明断一重无明現於初地十重真如故无寬狹然其余地十重真如尚未竟現故有明昧也又断十无明現一真如則有寬狹而无明昧也一乘中断障現德者断一障時頓断一切障故所有理性一時頓現耳后捴現中普別具足者非是圓融則普行布則別此則約捴相則普別相則別之普別也后能訂人中分內訂外化耶荅尒也謂因則普賢等緣起因分故外化也果則十仏境界等性海果分也問果則十仏境界是內訂者內訂亦須六相耶荅須六相者正唯外化於所依義中舉訂分耳前之十玄正唯外化所依義中舉究竟果此亦尒也問因則普賢等准前三生云何荅因則普賢解行者是第二生及以訂入者第三生也果則十仏境者當於為是訂境界故不可說也問因即普賢解行等者約前之因果同時之義耶荅異也前則約法云因果同時故彼此相即也今則約能訂人故別也然約所解行訂之法則一也問荅解釋中先捴指事后何者下正問荅也初中然緣起法一切処通者有約金師子論六相有約五乘論六相有約印相論六相如是非一故今且就緣成舍弁也正問荅中六相即為六叚初捴相中有六問荅初二問荅即是一問二荅三難四通也林大德在浮石寺与千余人講此章時至此文謂大眾曰此有一問二荅三難四通処誰能知之有沙彌嵩業年始七歲白言我已得矣然龍象之前豈可容易當詣方丈呈其所解耳及罷詣方丈白云何者是捴相則一問也荅舍是則二荅也此但椽等諸緣何是舍者三難也椽即是舍者四通也如是古辭傳也問何者是捴相荅舍是之舍与椽即是舍之舍何別荅一云初舍者捴相觀后舍者同相觀也謂初舍者不涉於緣直云舍故后舍者既云椽等諸緣是舍則以是諸緣成力義齊故也一云初舍者[文*隹]別之捴后舍者對別之捴或云帶別乃謬傳耳然此義未善謂有何捴相不對別耶是故初捴无有不對別時故此辞難依也問若尒二舍何別荅一云初舍內訂后舍外化一云初舍則无住捴相后舍則待名言以去也今釋初則[文*隹]別之捴后則帶別之捴何者初捴則如与野外之人指舍后捴則如与城內之人指舍謂野外露居之人不知舍故望舍問云此是何物有人荅云舍也如是荅時即知是舍不見有諸緣之差別故云[文*隹]別之捴也城內舍居之人望舍問云此是何物荅舍也其人問云此但椽等諸緣故非是舍何者舍耶荅椽即是舍也如是荅時即知具足椽等諸緣方是舍義故云帶別之捴也問何故捴中有斯二別耶荅捴相者一含多德故<span class='note-inline'>(<span class='corr'>已</span>上)</span>初捴依此說也別相中云別依止捴滿彼捴故<span class='note-inline'>(已上)</span>后捴依此說也雖有二義然二捴无重也問一含多德之捴与別之所滿捴故可有重耶荅於一捴中初約捴体說后約別之所滿義說故有二義耳然无重也若后捴不及初捴者別之滿捴時亦應不及滿耶然及滿本捴故知无重也問六相者正實際頓若約十仏无著為捴余仏為別如是論時亦是頓耶荅尒也謂所論之法雖云深勝若湏六相還是實際頓也若隨所論之法有高下者約遍計所知金師子等論六相時六相亦應是遍計耶是故所論之法雖有高下然其能湏六相之心是實際頓故尒也問以六相入后三觀捴別相是性起觀性起觀者是窮實則何云六相唯頓耶荅后之三觀並頓中見故尒也如約舍那仏論六相時舍那仏為捴所履諸緣為別諸緣之辦舍那力齊義者同相如是等雖約舍那而論能論六相之心還是實際故六相唯實際也就四通中先略荅次徵釋釋中為椽全獨能下直荅反釋可知為此若得等者順釋也順釋中亦可云若得舍時即得椽矣第三問荅中問意者前云為椽全獨能作舍故<span class='note-inline'>(已上)</span>因此問也荅中先荅二問何以故下徵釋也初中未有瓦等時不是椽故者荅未有瓦等亦應作舍之問今言能作等者荅若椽全獨能作舍之問也徵中既云未有瓦等時不是椽故如是云時恐有謬計雖無瓦等亦有椽也何故今云未有瓦時不是椽耶如是徵也釋中椽是因緣等者增釋初荅也由未成時<span class='corr'>无</span>因緣故非是椽者椽是因緣門故舍未成時椽亦<span class='corr'>无</span>也具凡等諸緣成舍以后方有椽也是故椽即是舍也第四問荅中問意者前云椽即是舍故因此問也荅中先与断常二過后若不全下反成与過第五問荅中問意因前反成叚問也荅中問好舍全屬一椽者是則因緣舍耶荅一云尒也一云此則因緣之父向遍計子教誨之義也問后義云何荅此有三位謂一集椽等位二作舍位三既作舍<span class='corr'>已</span>去却一椽位也后位則踏於遍計教誨因緣之義故<span class='corr'>无</span>一椽時但是破舍等者因緣之父誨遍計子之義也今釋實因緣舍現也何者<span class='corr'>无</span>一椽時<span class='corr'>无</span>好舍故好舍全屬一椽者非唯一椽如是柱与梁等亦尒一一全成舍也乃至山之青松位中亦然此意者古人云荷斧立時即成具足舍者此義也問古辭昨日所成之舍以今日所断之椽作也今日所成之舍以明日所断之椽作也又今日所成之舍以今日所断之椽作也明日所成之舍以明日所断之椽作也二辭傳也初義者由作舍故有舍有舍故方得是椽是則舍先而椽后故尒也問今日所断之椽何舍之椽耶荅昨日所成舍之椽也問若尒者舍先椽后耶荅不尒問昨日成舍而今日採椽則今日后昨日先何云不尒耶荅不是遍計之昨日今日是因緣之昨日今日是故不如汝之所難也此義者啚文云具縛有情未断煩惱未成福智以何義故舊來成仏耶荅煩惱未断不名成仏煩惱断尽福智成竟自此以去名為舊來成仏<span class='note-inline'>(<span class='corr'>已</span>上)</span>煩惱断尽福智成竟至此之際方舊成仏如是見時<span class='corr'>无</span>始過去<span class='corr'>无</span>終未來<span class='corr'>无</span>不断障時<span class='corr'>无</span>不成仏時是故今日断障則是今日之採椽也既断障<span class='corr'>已</span>方舊來成仏則是昨日已成之堂也以因緣門中如是說故是故云緣前<span class='corr'>无</span>法也第六問荅荅中先正釋后是故下結也初中先論一椽后一椽既尒下例余椽也初中先正明相即后若不即下与不相即之過也初中略荅徵釋可知耳第二別相中三先釋別相之所以次若不下釋捴別相由后此義云何下問荅也此中如椽即是舍等者一云如椽即是舍故名捴相者同法喻也舍即是椽故名別相下法合也今釋如字應於乃至若不即椽不是舍后見也捴別相即此可思之者現所合之法也第三同相中二先釋名后問下問荅初中分同滿同如前又古辭有內向同外向同內向同者諸緣向舍同也外向同者有二位謂舍向諸緣同与諸緣互望同也問舍向諸緣同時二十步舍同於一尺留頭則出一尺力同耶荅此舍中具二十步十尺一尺等諸緣而成故同於一尺留頭時出一尺力同也問荅荅中捴相唯望一舍說者於捴相中別皃无故今此同相等者以諸緣成舍故別皃有也覺潤和尚云同相則椽等諸緣不動也捴相則諸緣壞尽方成捴相也第四異相中先釋名后問荅也古辭林德於文二処義一処未決所疑徃大唐進融順和尚所問也文二処者遠公加分䟽云捴為別本非因果本与十地論云除事事謂隂界入也義一処者既成佛之凢不動義也問難義云何荅十地論文者若除隂界入更於何処用六相耶加分䟽文者九入之中初四地前次四地上第九仏果也故前八則因第九則果若捴是九別之本可云是因果之本何故云捴為別本非因果本耶問順公如何荅耶荅古傳捴為別本非如因之望果作本之義也謂捴為別本者捴高別下因為果本者果高因下然要修因行方能訂果故因即是本也古傳則尒也時德云遠公意者捴是望別之本非望因果之本也謂根本入中具含九入之德故捴也欲現捴中之德且寄地前地上及与仏果耳然所寄因果之位非是捴中所具故云捴者非望因果而作本也十地論文一云融順和尚云除三科百法隔㝵之事於融通事中用六相也然執著事相妄取之心中不用六相故除也雖約三科百法之事拠其事体湏六相也。</p>
<p>是則若於一乘三乘別執之心不用六相若得一乘三乘之當体則用六相金師子等余事皆尒也義一処者順公云六相中有同異相有何難哉問此義云何荅耶荅一云同異相並荅凢不動義也一云異相則荅凢不動同相則荅既成仏也初義者以問意正在凢不動故荅亦尒也然后義妙也謂異相者形曲長短各別故凢不動義同相者成力義齊故既成仏義也問既通問荅亦通荅也問何故不舉余相荅耶荅別相者唯異於舍壞相者唯是不作故未合凢不動義異相者丈二之椽八尺之柱等各各別異而能成舍則不動三途人天差別之相成佛義故以異相荅凢不動以同相荅既成仏也實則舉捴別相亦可荅也古辭若不以同相勒異相有舍上立舍過若不以異相勒同相有根中結果過又柱本石上立舍過謂異相意者石上立柱柱上安留頭此上上梁等如是增積不已則有舍上立舍過以同相勒之則雖諸緣增積只是同成一舍而已故難此過也同相者椽等諸緣皆有全力而能成舍故有柱本石上立舍過以異相勒之則次第增積乃成一舍故[文*隹]此過也隨自形類者椽則丈二則八尺等差別也第五成相中先釋名后問荅也初中二先正釋后若不下重釋此中若不尒者反釋今現得成等者順釋也二俱者舍与諸緣也問荅中問意約壞相意問也荅中先正荅后徵釋中先徵后釋釋中初舉緣不成現舍成之義后若不作等者舉舍不成故緣亦不成義以現舍成之義也初中先反成后今由下順釋也反成可知次問荅中有二重断常也問何故尒耶荅前釋名中有舍成椽成二釋故過中有二重也舍本依椽等者立在舍中与過本以成舍名為椽者立在緣中与過也舍<span class='corr'>无</span>因有者緣既不作故空地有舍故常也又椽不作舍得椽名者山中之松亦得椽名故也第六壞相中先釋名后問荅問意以成相意問也荅中先正釋后何以故下徵釋也第三結中二先長行結說后偈頌結属也頌中初六句如次頌六相次一句舉訂智境界簡異事識后。</p>
一句勸信令會一乘也<p>流通分初四句是誓願后四句是迴向也初誓願二字是要期之心見聞<span class='corr'>已</span>下舉所修善根乃至下二句現其至極謂見聞此圓融<span class='corr'>无</span>㝵普賢法界不唯現在抑亦窮未來際常恒見聞令我誓願如意相應故云至極迴向中初一句向實際次一句向眾生后二句向菩提也初中以此善根等法性者此之法性橫該十方竪窮三際故一切眾生諸仏并及与非情共一法性是故我修習此<span class='corr'>无</span>尽圓融普法之時等同法性普与一切同修同訂也章主願如是若后之學人見聞此章修習不<span class='corr'>已</span>亦發此願同期性海耳問此則誓願何云流通耶荅流通有二有以誓願為流通有以勸信付囑為流通此章則誓願義為流通也入法界品末云眾生心微塵海水滴可數虛空亦可量仏德說<span class='corr'>无</span>尽聞此法歡喜信心<span class='corr'>无</span>疑者速成<span class='corr'>无</span>上道与諸如來等<span class='note-inline'>(<span class='corr'>已</span>上)</span>此約勸信為流通也問何知誓願為流通耶荅起信論云諸仏甚深廣大義我今隨分捴持說迴此功德如法性普利一切眾生界<span class='note-inline'>(已上)</span>章主䟽釋此誓願為流通故知尒也。</p>

<p class='juan'>釋教分記圓通鈔卷第十</p></div>
</div><!-- end of div[@id='body'] -->
</body></html>