<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>楊仁山居士遺書</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<div class='other'><a id='mulu256' />
<div class='div-other'><a id='mulu257' />
<p class='h2'>等不等觀雜錄卷二目錄</p>
<ul class="no-marker">
<li>佛學書目表</li>
</ul>
<p class='juan'>等不等觀雜錄卷二</p><p class="byline">清石埭楊文會仁山箸</p><p class="head3">佛學書目表</p>

<table>
<tr><td>書名</td>
<td>箸者譯者</td>
<td>卷數</td>
<td>刻版處</td>
<td>識語</td>
</tr>
<tr><td colspan="5">華嚴部</td>
</tr>
<tr><td>華嚴經</td>
<td>唐實义難陀譯</td>
<td>八十卷</td>
<td>揚州藏經院</td>
<td>佛初成道時。七處九會。說圓融無盡法門。為諸經之王。非閱疏論著述。鮮能通其義也。</td>
</tr>
<tr><td>華嚴懸談</td>
<td>唐澄觀撰</td>
<td>八卷</td>
<td>長沙上林寺</td>
<td>懸敘十門。統明全經大旨。即疏鈔之首。</td>
</tr>
<tr><td>華嚴疏鈔</td>
<td>同</td>
<td>二百二十卷</td>
<td>金陵刻經處</td>
<td>以四分科經。發揮精詳。後人得通華嚴奧旨者。賴有此書也。</td>
</tr>
<tr><td>華嚴合論</td>
<td>唐李通玄撰</td>
<td>一百二十卷</td>
<td>同</td>
<td>提倡圓頓法門。與禪相為表裏。</td>
</tr>
<tr><td>華嚴著述集要</td>
<td>刻經處輯</td>
<td/>
<td>同</td>
<td>薈萃各家撰述。學華嚴者。萬不可少。</td>
</tr>
<tr><td colspan="5">方等部</td>
</tr>
<tr><td>圓覺經近釋</td>
<td>唐佛陀多羅譯<p>明通潤釋</p>
</td>
<td>六卷</td>
<td>同</td>
<td>十二菩薩。各別請問。佛一一答之。</td>
</tr>
<tr><td>維摩經註</td>
<td>姚秦鳩摩羅什譯<p>僧肇註</p>
</td>
<td>八卷</td>
<td>同</td>
<td>維摩示疾。諸大菩薩往問。說不可思議解脫法門。</td>
</tr>
<tr><td>金光明最勝玉經</td>
<td>唐義淨譯</td>
<td>十卷</td>
<td>同</td>
<td>四卷金光明經廣行於世。此十卷者。文義詳備。最宜流通。</td>
</tr>
<tr><td>心地觀經</td>
<td>唐般若譯</td>
<td>八卷</td>
<td>同</td>
<td>純顯真如一心。兼明萬行修證。文言流暢。旨趣幽深。</td>
</tr>
<tr><td>勝鬘經寶窟</td>
<td>劉宋求那跋陀羅譯<p>唐吉藏作寶窟</p>
</td>
<td>十五卷</td>
<td>同</td>
<td>唐以前盛弘此經。後世無人提倡。因其奧義難通也。今幸寶窟來自扶桑。學者可得門徑矣。</td>
</tr>
<tr><td>思益梵天所問經</td>
<td>姚秦鳩摩羅什譯</td>
<td>四卷</td>
<td>同</td>
<td>學禪宗者。宜閱此經。</td>
</tr>
<tr><td>觀佛三昧海經</td>
<td>東晉佛陀跋陀羅譯</td>
<td>十卷</td>
<td>同</td>
<td>此經事理交含。依文修觀。現身得見釋迦如來。</td>
</tr>
<tr><td>佛報恩經</td>
<td>失譯人名出後漢錄</td>
<td>七卷</td>
<td>同</td>
<td>如來往劫修行。皆是證無生忍以後之事。非凡情所能測度。其中表法。可以理喻。</td>
</tr>
<tr><td>地藏本願經</td>
<td>唐實义難陀譯</td>
<td>二卷</td>
<td>同</td>
<td>說地藏菩薩因地發心。併地獄可畏之相。以儆愚頑。而開覺路。</td>
</tr>
<tr><td colspan="5">淨土部<span class="note-inline">(方等部內開出)</span></td>
</tr>
<tr><td>無量壽經義疏</td>
<td>曹魏康僧鎧譯<p>隋慧遠疏</p>
</td>
<td>六卷</td>
<td>同</td>
<td>說彌陀因地發四十八願莊嚴淨土。此疏從日本傳來。</td>
</tr>
<tr><td>觀無量壽佛經疏鈔</td>
<td>劉宋畺良耶舍譯<p>陳隋智顗疏宋知禮鈔</p>
</td>
<td>四卷</td>
<td>揚州藏經院</td>
<td>佛說十六觀門。利根上智。依之修行。速超上品。疏鈔用三觀釋之。顯圓妙理。</td>
</tr>
<tr><td>觀無量壽佛經四帖疏</td>
<td>唐善導疏</td>
<td>四卷</td>
<td>金陵刻經處</td>
<td>從日本傳來。內分玄義分。序分義。定善義。散善義。故名四帖</td>
</tr>
<tr><td>阿彌陀經義疏</td>
<td>姚秦鳩摩羅什譯<p>宋元照疏</p>
</td>
<td>一卷</td>
<td>同</td>
<td>佛說淨土法門。令眾生一心念佛。即得往生。不受輪轉。</td>
</tr>
<tr><td>阿彌陀經疏鈔</td>
<td>明袾宏撰</td>
<td>四卷</td>
<td>同</td>
<td>用賢首家法一事一理。逗機正說。</td>
</tr>
<tr><td>往生論註</td>
<td>婆藪槃頭菩薩造論<p>元魏菩提留支譯</p>
<p>魏曇鸞註</p>
</td>
<td>二卷</td>
<td>同</td>
<td>唐以前談淨土之書。除十疑論外。僅見此本。其精妙處。後人所不能及。</td>
</tr>
<tr><td>淨土十要</td>
<td>明智旭集</td>
<td>十卷</td>
<td>揚州藏經院</td>
<td>上起智者。下至袁宏道。皆係精要之作。</td>
</tr>
<tr><td>往生集</td>
<td>明袾宏輯</td>
<td>三卷</td>
<td>金陵刻經處</td>
<td>略錄古今往生事蹟。加以讚論。</td>
</tr>
<tr><td>省庵語錄</td>
<td>國朝實賢作</td>
<td>二卷</td>
<td>揚州藏經院</td>
<td>專弘淨土。時人稱為蓮宗第九祖。</td>
</tr>
<tr><td colspan="5">法相部<span class="note-inline">(方等部內開出)</span></td>
</tr>
<tr><td>楞伽經</td>
<td>劉宋求那跋陀羅譯</td>
<td>四卷</td>
<td>金陵刻經處</td>
<td>性相並談。文義簡古。</td>
</tr>
<tr><td>入楞伽心玄義</td>
<td>唐法藏撰</td>
<td>一卷</td>
<td>同</td>
<td>此卷從日本得來。全疏既失。觀此可知大意。</td>
</tr>
<tr><td>解深密經</td>
<td>唐玄奘譯</td>
<td>五卷</td>
<td>同</td>
<td>學法相者。以此為宗。</td>
</tr>
<tr><td>大乘密嚴經</td>
<td>唐大廣智不空譯</td>
<td>三卷</td>
<td>同</td>
<td>長行甚少。五言偈居多。</td>
</tr>
<tr><td>瑜伽師地論</td>
<td>彌勒菩薩說<p>無著菩薩傳</p>
<p>唐玄奘譯</p>
</td>
<td>百卷</td>
<td>同</td>
<td>內有五分說十七地。奘師譯成。太宗大為讚賞。因作聖教序。</td>
</tr>
<tr><td>成唯識論</td>
<td>護法等菩薩造<p>唐玄奘譯</p>
</td>
<td>十卷</td>
<td>同</td>
<td>梵本十種。奘公會為一部。剖析精微。學法相者。最宜深究。</td>
</tr>
<tr><td>成唯識論述記</td>
<td>唐窺基撰</td>
<td>六十卷</td>
<td>同</td>
<td>此書元末失傳。後人以不見為憾。今從日本得來。慈恩一宗。其再興乎。</td>
</tr>
<tr><td>因明論疏</td>
<td>商羯羅主菩薩造<p>唐玄奘譯</p>
<p>唐窺基疏</p>
</td>
<td>八卷</td>
<td>同</td>
<td>用三支比量。簡辨真似。能立能破。不為他宗所破也。</td>
</tr>
<tr><td>相宗八要解</td>
<td>明明昱解</td>
<td>八卷</td>
<td>同</td>
<td>雪浪恩公採集。明昱補古註所未備。開相宗之初門。</td>
</tr>
<tr><td colspan="5">般若部</td>
</tr>
<tr><td>金剛經註解</td>
<td>姚秦鳩摩羅什譯<p>明宗泐解</p>
</td>
<td>一卷</td>
<td>金陵刻經處</td>
<td>宗天親二十七疑解釋。最便初學。</td>
</tr>
<tr><td>金剛宗通</td>
<td>明曾鳳儀撰</td>
<td>九卷</td>
<td>同</td>
<td>引證淵博。會通宗旨。文義暢達。震醒聾瞶。</td>
</tr>
<tr><td>心經五家註</td>
<td>唐靖邁　法藏<p>明宗泐　德清　智旭撰</p>
</td>
<td>五卷</td>
<td>同</td>
<td>此經註解甚多。俗解無益。邪解有害。擇正解之精當者。彙為一編。</td>
</tr>
<tr><td>仁王護國經</td>
<td>唐大廣智不空譯</td>
<td>二卷</td>
<td>同</td>
<td>波斯匿王請問。佛說般若護國法門。</td>
</tr>
<tr><td>六波羅密多經</td>
<td>唐般若譯</td>
<td>十卷</td>
<td>同</td>
<td>前五度一一與般若相應。方成無漏善也。</td>
</tr>
<tr><td>大智度論</td>
<td>龍樹菩薩造<p>姚秦鳩摩羅什譯</p>
</td>
<td>百卷</td>
<td>揚州藏經院</td>
<td>釋摩訶般若經九十品。初品具譯全釋有三十四卷。餘皆十倍略之。</td>
</tr>
<tr><td colspan="5">法華部</td>
</tr>
<tr><td>妙法蓮華經</td>
<td>姚秦鳩摩羅什譯</td>
<td>七卷</td>
<td>金陵刻經處</td>
<td>開權顯實。統收一代時教。</td>
</tr>
<tr><td>法華會義</td>
<td>明智旭撰</td>
<td>十六卷</td>
<td>揚州藏經院</td>
<td>智者大師法華文句。文義繁多。閱者每難卒業。智旭刪繁就簡。以便初學。</td>
</tr>
<tr><td>妙玄節要</td>
<td>明智旭節</td>
<td>二卷</td>
<td>同</td>
<td>節略智者大師法華玄義而成此本。</td>
</tr>
<tr><td>尼犍子授記經</td>
<td>元魏菩提留支譯</td>
<td>十卷</td>
<td>同</td>
<td>宣說世出世法。曲盡其妙。</td>
</tr>
<tr><td colspan="5">涅槃部</td>
</tr>
<tr><td>大般涅槃經</td>
<td>北涼曇無讖譯<p>後分唐若那跋陀羅等譯</p>
</td>
<td>四十二卷</td>
<td>金陵刻經處</td>
<td>扶律談常。顯佛不滅。</td>
</tr>
<tr><td>涅槃玄義</td>
<td>隋灌頂撰</td>
<td>二卷</td>
<td>同</td>
<td>開為五重。統說全經大意。</td>
</tr>
<tr><td>集一切福德三昧經</td>
<td>姚秦鳩摩羅什譯</td>
<td>三卷</td>
<td>揚州藏經院</td>
<td>受持此經。令三寶種永不斷絕。</td>
</tr>
<tr><td>佛遺教經節要</td>
<td>姚秦鳩摩羅什譯<p>宋淨源節要</p>
<p>明袾宏補註</p>
</td>
<td>一卷</td>
<td>金陵刻經處</td>
<td>佛說此經。猶後世之遺囑。後代學人。皆宜遵守。</td>
</tr>
<tr><td colspan="5">祕密部</td>
</tr>
<tr><td>楞嚴經</td>
<td>唐般<span class="corr">剌</span>密帝譯</td>
<td>十卷</td>
<td>金陵刻經處</td>
<td>無法不備。無機不攝。學佛之要門也。</td>
</tr>
<tr><td>楞嚴正脈</td>
<td>明交光撰</td>
<td>四十卷</td>
<td>同</td>
<td>披剝陳言。獨申正見。發揮經義。超越古今。</td>
</tr>
<tr><td>準提陀羅尼經</td>
<td>唐金剛智譯</td>
<td>一卷</td>
<td>同</td>
<td>治病卻魔。祈福修真。四種神呪。隨宜</td>
</tr>
<tr><td>大悲陀羅尼經</td>
<td>唐伽梵達摩譯</td>
<td>一卷</td>
<td>同</td>
<td>奉持。</td>
</tr>
<tr><td>尊勝陀羅尼經</td>
<td>唐佛陀波利譯</td>
<td>一卷</td>
<td>同</td>
<td/>
</tr>
<tr><td>穢迹金剛呪經</td>
<td>唐無能勝譯</td>
<td>一卷</td>
<td>同</td>
<td/>
</tr>
<tr><td>顯密圓通</td>
<td>宋道㲀集</td>
<td>二卷</td>
<td>同</td>
<td>略明顯教。廣明密教。以準提為宗。欲知呪術功能。須閱此集。</td>
</tr>
<tr><td>施食<span class="note-inline">(儀軌補註)</span></td>
<td>明袾宏述</td>
<td>二卷</td>
<td>同</td>
<td>三業相應。力用無邊。閱此補註方知施食非易事也。</td>
</tr>
<tr><td colspan="5">阿含部<span class="note-inline">(小乘經)</span></td>
</tr>
<tr><td>增壹阿含經</td>
<td>符秦曇摩難提譯</td>
<td>五十卷</td>
<td>揚州藏經院</td>
<td>此經明人天因果。從一增一。義豐慧廣。</td>
</tr>
<tr><td>長阿含經</td>
<td>姚秦佛陀耶舍共竺佛念譯</td>
<td>二十二卷</td>
<td>同</td>
<td>辨邪正。明報應。以長為目者。開斥修途。所記長遠也。</td>
</tr>
<tr><td>雜阿含經</td>
<td>劉宋求那跋陀羅譯</td>
<td>五十卷</td>
<td>金陵刻經處</td>
<td>此經說事既雜。別為一部。內有小半與中阿含。增壹阿含相同。而文順暢。</td>
</tr>
<tr><td colspan="5">大乘律<span class="note-inline">(小乘律專為出家者設故不載)</span></td>
</tr>
<tr><td>梵網經</td>
<td>姚秦鳩摩羅什譯</td>
<td>二卷</td>
<td>金陵刻經處</td>
<td>上卷說四十心地。下卷說十重四十八輕戒。</td>
</tr>
<tr><td>梵網經菩薩戒疏</td>
<td>唐法藏撰</td>
<td>十卷</td>
<td>同</td>
<td>此疏從日本傳來。學菩薩道者。最宜深究。</td>
</tr>
<tr><td>菩薩戒本經箋要</td>
<td>北涼曇無讖譯<p>明智旭箋</p>
</td>
<td>一卷</td>
<td>同</td>
<td>廣明開遮持犯。在家出家。均宜受持。</td>
</tr>
<tr><td colspan="5">大乘論<span class="note-inline">(小乘論未刻)</span></td>
</tr>
<tr><td>大乘起信論義記</td>
<td>馬鳴菩薩造論<p>梁真諦譯</p>
<p>唐法藏記</p>
</td>
<td>七卷<p>附別記一卷</p>
</td>
<td>金陵刻經處</td>
<td>此論總括羣經要義。法藏作記。曲盡其妙。學者熟讀深思。自能通達三藏教海。</td>
</tr>
<tr><td>大乘起信論纂註</td>
<td>明真界註</td>
<td>二卷</td>
<td>同</td>
<td>取賢首疏長水筆削記。刪繁就簡。纂輯成文。以便初學。</td>
</tr>
<tr><td>大乘起信論直解</td>
<td>明德清解</td>
<td>二卷</td>
<td>同</td>
<td>稱性直談。雅合禪門之機。以上二種。可作義記先導</td>
</tr>
<tr><td>中論</td>
<td>龍樹菩薩造<p>青目菩薩釋</p>
<p>姚秦鳩摩羅什譯</p>
</td>
<td>六卷</td>
<td>杭州慧空經房</td>
<td>中論。百論。十二門論。六朝僧專門學習。是為三論宗。</td>
</tr>
<tr><td>般若燈論</td>
<td>龍樹菩薩偈本<p>分別明菩薩釋論</p>
<p>唐波羅頗密多羅譯</p>
</td>
<td>十五卷</td>
<td>金陵刻經處</td>
<td>般若明燈。照破幽暗。顯真空理。當處無生。凡夫與佛。平等一如。</td>
</tr>
<tr><td>十二門論宗致義記</td>
<td>龍樹菩薩造<p>姚秦鳩摩羅什譯</p>
<p>唐法藏記</p>
</td>
<td>四卷</td>
<td>同</td>
<td>此論意旨。即孔子所云空空如也。我叩其兩端而竭焉。法藏義記。發揮盡致。於此會得。即入三空解脫門。</td>
</tr>
<tr><td>法界無差別論疏</td>
<td>堅慧菩薩造<p>唐提雲般若等譯</p>
<p>唐法藏疏</p>
</td>
<td>二卷</td>
<td>同</td>
<td>論中深義。人不能曉。得法藏疏。方知法界平等之妙旨也。</td>
</tr>
<tr><td>發菩提心論</td>
<td>天親菩薩造<p>姚秦鳩摩羅什譯</p>
</td>
<td>二卷</td>
<td>揚州藏經院</td>
<td>非菩提心。無由作佛。慨發大心。兼行六度。而後佛果可期矣。</td>
</tr>
<tr><td colspan="5">西土撰集</td>
</tr>
<tr><td>四十二章經解</td>
<td>後漢迦葉摩騰竺法蘭同譯<p>明智旭解</p>
</td>
<td>三經合本</td>
<td>金陵刻經處</td>
<td>佛教東來。首譯此經。</td>
</tr>
<tr><td>賢愚因緣經</td>
<td>元魏慧覺譯</td>
<td>十三卷</td>
<td>揚州藏經院</td>
<td>慧覺等八人。在于闐大會。共記所聞。集為一部。皆係佛及弟子化度眾生之事。</td>
</tr>
<tr><td>諸經要集</td>
<td>唐智嚴譯</td>
<td>三卷</td>
<td>同</td>
<td>集諸經中菩薩行門六十六條。法珠之寶聚。大乘之龜鑑。</td>
</tr>
<tr><td>坐禪三昧經</td>
<td>僧伽羅剎造<p>姚秦鳩摩羅什譯</p>
</td>
<td>二卷</td>
<td>金陵刻經處</td>
<td>說五種觀門。以治五障。併說四禪四空念佛等法。</td>
</tr>
<tr><td colspan="5">禪宗<span class="note-inline">(以下支那撰述)</span></td>
</tr>
<tr><td>御選語錄</td>
<td>雍正朝梓行</td>
<td>十九卷</td>
<td>金陵刻經處</td>
<td>自肇公至蓮池凡十六家。繼以歷代禪師。前後二集。以當今法會為殿。</td>
</tr>
<tr><td>指月錄</td>
<td>明瞿汝稷集</td>
<td>三十二卷</td>
<td>杭州慧空經房</td>
<td>上起七佛。下至大慧。採集偈頌普說機鋒語句。成一家言。</td>
</tr>
<tr><td>續指月錄</td>
<td>國朝聶先集</td>
<td>二十卷</td>
<td>金陵刻經處</td>
<td>起自南宋。訖於國初。恰與前錄相接。</td>
</tr>
<tr><td>肇論略註</td>
<td>姚秦僧肇作</td>
<td>六卷</td>
<td>同</td>
<td>達摩未來以前。提倡宗乘者。肇公與竺道生二人而已。生公作論數篇。不傳於世。惜哉。</td>
</tr>
<tr><td>寶藏論</td>
<td>姚秦僧肇作</td>
<td>一卷</td>
<td>同</td>
<td>此等寶藏。人人有之。一經指出。即能受用。爭奈窮子執迷不悟。可哀也已。</td>
</tr>
<tr><td>六祖壇經</td>
<td>唐慧能大師說<p>門人記</p>
</td>
<td>一卷</td>
<td>同</td>
<td>達摩西來。直指人心見性成佛。傳至六祖。其道大行。</td>
</tr>
<tr><td>禪源諸詮集</td>
<td>唐宗密述</td>
<td>四卷</td>
<td>同</td>
<td>融通宗教。會成一味。此其序也。全書久亡。求之東瀛。亦不可得矣。</td>
</tr>
<tr><td>宗鏡錄</td>
<td>宋延壽述</td>
<td>百卷</td>
<td>揚州藏經院</td>
<td>以一心為宗。照萬法如鏡。凡各家互相是非者。皆以深理通之。誠圓融無礙法門也。</td>
</tr>
<tr><td>萬善同歸集</td>
<td>同</td>
<td>三卷</td>
<td>金陵刻經處</td>
<td>一心具萬善。萬善歸一心。不滯有為。不住無為。行菩薩道之正軌也。</td>
</tr>
<tr><td>心賦註</td>
<td>同</td>
<td>四卷</td>
<td>同</td>
<td>心無形相。而可賦乎。既賦矣。而又註之。誠描寫虛空之妙手也。</td>
</tr>
<tr><td>高峰語錄</td>
<td>元原妙撰</td>
<td>一卷</td>
<td>同</td>
<td>直截根源。脫落窠臼。最足激發參學人志氣。</td>
</tr>
<tr><td>中峰廣錄</td>
<td>元明本撰</td>
<td>三十卷</td>
<td>揚州藏經院</td>
<td>刊華就實。因事明理。其間煅煉之穩密。勘辨之明確。無假借。無回護。凜凜然烈日嚴霜。誠宗門之巨擘也。</td>
</tr>
<tr><td colspan="5">天台宗</td>
</tr>
<tr><td>大乘止觀釋要</td>
<td>陳慧思述<p>明智旭釋</p>
</td>
<td>六卷</td>
<td>揚州藏經院</td>
<td>詳明三番止觀。皆先觀而後止。大師自證之法也。唯引起信論能生一切世間出世間善因果故之言。於善下添一惡字。蓮池大師辯之詳矣。</td>
</tr>
<tr><td>釋禪波羅密</td>
<td>隋智顗說<p>弟子法慎記</p>
</td>
<td>十卷</td>
<td>長沙上林寺</td>
<td>廣明各種坐禪法門。</td>
</tr>
<tr><td>小止觀</td>
<td>隋智顗述</td>
<td>二卷</td>
<td>杭州慧空經房</td>
<td>欲學坐禪。此法最為切近。</td>
</tr>
<tr><td>天台四教儀集註</td>
<td>元蒙潤集</td>
<td>十卷</td>
<td>同</td>
<td>學天台教觀者。以此為圭臬。</td>
</tr>
<tr><td>教觀綱宗</td>
<td>明智旭述</td>
<td>二卷</td>
<td>金陵刻經處</td>
<td>簡要不繁。最便初學。</td>
</tr>
<tr><td colspan="5">傳記</td>
</tr>
<tr><td>釋迦如來應化事蹟</td>
<td>國朝永珊集</td>
<td>四卷</td>
<td>揚州藏經院</td>
<td>採集各經。繪圖二百八幅。大致依如來成道記。</td>
</tr>
<tr><td>高僧傳初集</td>
<td>梁慧皎撰</td>
<td>十四卷</td>
<td>金陵刻經處</td>
<td>自漢迄梁。正傳二百五十七人。附見二百三十九人。</td>
</tr>
<tr><td>高僧傳二集</td>
<td>唐道宣撰</td>
<td>四十卷</td>
<td>揚州藏經院</td>
<td>自梁迄唐。正傳三百三十一人。附見一百六十人。</td>
</tr>
<tr><td>高僧傳三集</td>
<td>宋贊寧撰</td>
<td>三十卷</td>
<td>同</td>
<td>自唐迄宋。正傳五百三十人。</td>
</tr>
<tr><td>禪林僧寶傳</td>
<td>宋惠洪撰</td>
<td>三十卷</td>
<td>金陵刻經處</td>
<td>取宋代宗門之傑出者。八十有一人。各為傳而繫之以贊。</td>
</tr>
<tr><td>比丘尼傳</td>
<td>梁寶唱撰</td>
<td>四卷</td>
<td>同</td>
<td>自晉迄梁。凡六十五人。</td>
</tr>
<tr><td>居士傳</td>
<td>國朝彭際清述</td>
<td>五十六卷</td>
<td>揚州藏經院</td>
<td>自漢以來。正傳。二百二十七人。附見七十九人。</td>
</tr>
<tr><td>善女人傳</td>
<td>同</td>
<td>二卷</td>
<td>金陵刻經處</td>
<td>自晉以來。正傳一百三十八人。附見九人。</td>
</tr>
<tr><td colspan="5">雜集</td>
</tr>
<tr><td>龍藏目錄</td>
<td>乾隆三年定</td>
<td>一卷</td>
<td>金陵刻經處</td>
<td>統計七百二十四函。七千二百四十卷。十五萬三千三百七十四紙。</td>
</tr>
<tr><td>閱藏知津</td>
<td>明智旭輯</td>
<td>四十四卷</td>
<td>同</td>
<td>分別部類先後次序。與藏本不同。每部之下。但載品中事理大概。使人自知綱要。</td>
</tr>
<tr><td>法苑珠林</td>
<td>唐道世撰</td>
<td>百卷</td>
<td>常熟小石山房</td>
<td>以佛經故實。分類編排。凡一百篇。大旨推明罪福之由。以生人敬信之念。</td>
</tr>
<tr><td>翻譯名義集</td>
<td>宋法雲編</td>
<td>二十卷</td>
<td>金陵刻經處</td>
<td>內分六十四類。以梵語譯華言。並釋其義。</td>
</tr>
<tr><td>教乘法數</td>
<td>雍正十三年重訂</td>
<td>十二卷</td>
<td>杭州慧空經房</td>
<td>從一數至八萬四千。備列教中名相。俾學者易於尋討。</td>
</tr>
<tr><td>慈悲道場懺法<span class="note-inline">(俗名梁皇懺)</span></td>
<td>梁誌公寶唱等集</td>
<td>十卷</td>
<td>金陵刻經處</td>
<td>內分四十品。禮懺法門。此為最古。</td>
</tr>
<tr><td>禪門日誦</td>
<td>寧波天童寺增輯</td>
<td>一卷</td>
<td>同</td>
<td>早晚課誦為僧家所必需。此外有可刪者存之。以順俗也。後附十宗略說。用開初學知見耳。</td>
</tr>
<tr><td>弘明集</td>
<td>梁僧祐撰</td>
<td>十四卷</td>
<td>同</td>
<td>薈萃漢魏六朝高僧名士辯論三寶之作。文既遒雅。義亦切要。</td>
</tr>
<tr><td>鐔津文集</td>
<td>宋契嵩撰</td>
<td>二十卷</td>
<td>揚州藏經院</td>
<td>內多護教之言。</td>
</tr>
<tr><td>續原教論</td>
<td>明沈士榮著</td>
<td>二卷</td>
<td>金陵刻經處</td>
<td>辯論宋儒謗佛之言。最為透徹。</td>
</tr>
<tr><td>雲棲法彙</td>
<td>明袾宏述</td>
<td/>
<td>同</td>
<td>內分三類。一釋經。二輯古。三手著。門人裒集大師遺書。盡於此矣。</td>
</tr>
<tr><td>夢遊集</td>
<td>明德清著</td>
<td>五十五卷</td>
<td>揚州藏經院</td>
<td>憨山老人著作甚多。解釋經論數百卷。各別流行。門人搜其遺稿。彙成此集。</td>
</tr>
<tr><td colspan="5">道家<span class="note-inline">(與佛法相通者附錄於此)</span></td>
</tr>
<tr><td>老子翼</td>
<td>明焦竤輯</td>
<td>八卷</td>
<td>金陵刻經處</td>
<td>採輯古註六十四家。增以自作筆乘為解老者最為詳備之書。</td>
</tr>
<tr><td>道德經解</td>
<td>明德清著</td>
<td>二卷</td>
<td>同</td>
<td>憨山此解。歷十五年而成。句斟字酌。極臻玄妙。</td>
</tr>
<tr><td>莊子內篇註</td>
<td>明德清著</td>
<td>四卷</td>
<td>同</td>
<td>莊子三十三篇。以內七篇為精要。故憨山註之。</td>
</tr>
<tr><td>陰符經發隱</td>
<td>石埭楊文會註</td>
<td>一卷</td>
<td>同</td>
<td>以佛法解釋。與舊註迥不相同。</td>
</tr></table><p style="margin-left:1em"><span class='note-inline'>(謹案此表曾由新安汪氏於清光緒壬寅歲用活字版印於滬瀆蓋就彼時已刻版者列表故壬寅後續出之書均未之及編者識)</span></p>

<p class='juan'>等不等觀雜錄卷二</p></div></div>
</div><!-- end of div[@id='body'] -->
</body></html>