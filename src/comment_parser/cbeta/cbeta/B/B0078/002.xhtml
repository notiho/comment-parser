<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>洛陽伽藍記校注</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<div class='other'><div class='other'><a id='mulu24' />
<p class='juan'>洛陽伽藍記校注卷第二</p><p class="byline">魏撫軍司馬楊衒之撰</p><p class="byline">范祥雍校注</p></div></div>
<div class='div-other'><a id='mulu25' />
<p class='h1'>城東</p>
<div class='div-other'><a id='mulu26' /><p style="margin-left:1em;text-indent:-1em">明懸尼寺，彭城武宣王勰所立也。在建春門外石樓（橋）【校】<span class='note-inline'>(吳集證云：「樓當作橋，各本俱誤。」按水經注穀水「逕建春門石橋下」。據此，吳說當是。今從之。)</span>南，穀水周圍，【校】<span class='note-inline'>(吳琯本、漢魏本、真意堂本圍作迴。案元河南志三作圍。)</span>遶城至建春門外，東入陽渠石橋。【校】<span class='note-inline'>(河南志三無石字。吳琯本、漢魏本橋作檻。)</span>橋【校】<span class='note-inline'>(吳琯本、漢魏本無橋字。案河南志亦無橋字。)</span>有四柱，【校】<span class='note-inline'>(河南志四柱作「四石柱」。)</span>在道南，銘云：「漢陽嘉四年將作大匠馬憲造。」逮我孝昌三年，大雨頹橋，【校】<span class='note-inline'>(吳琯本、漢魏本無橋字。)</span>柱始埋沒。【校】<span class='note-inline'>(河南志作「大雨道南柱埋沒」。)</span>道北二柱，至今猶存。衒之案劉澄之山川古今記、戴延之西征記並云：「晉太康元年造。」此則失之遠矣。按澄之等並生在江表，未【校】<span class='note-inline'>(吳琯本、漢魏本未作來。)</span>遊中土，假【校】<span class='note-inline'>(吳琯本、漢魏本假作暇。)</span>因征【校】<span class='note-inline'>(吳集證本作行，云：「行，各本作征，非是。」)</span>役，暫來經過；至於舊事，多非親覽，聞諸道路，便為穿鑿，誤我後學，日月已甚！</p>
<p style="margin-left:1em">有三層塔一所，未加莊嚴。</p>
<p style="margin-left:1em">寺東有中朝時常滿倉，高祖令為租場，天下貢賦所聚蓄【校】<span class='note-inline'>(吳集證本無蓄字，云：「聚字下各本有一蓄字。」)</span>也。</p>
</div>
<div class='div-other'><a id='mulu27' /><p style="margin-left:1em;text-indent:-1em">龍華寺，宿衛羽林虎賁等【校】<span class='note-inline'>(吳琯本、漢魏本、真意堂本無等字。)</span>所立也。在建春門外陽渠南。寺南有租場。【校】<span class='note-inline'>(吳集證本場下有里字，云：「各本無里字。」案租場即上文「中朝時常滿倉，高祖令為租場」者。元河南志亦無租場里之名，吳本里字非也。)</span></p>
<p style="margin-left:1em">陽渠北有建陽里，里【校】<span class='note-inline'>(河南志里下有內字。)</span>有土臺，高三丈，上作二精舍。趙逸云：「此臺是中朝旗亭也。」上有二層樓，懸鼓擊之以罷市。有鍾【校】<span class='note-inline'>(各本鍾作鐘，古相通，下同。)</span>一口，撞之聞五十里。太后以鍾聲遠聞，遂移在宮內，置凝【校】<span class='note-inline'>(吳琯本、漢魏本凝作疑。)</span>閒堂前，講內典，【校】<span class='note-inline'>(吳琯本、漢魏本講內典三字作「所與內講」四字。)</span>沙門打為時節。初，【校】<span class='note-inline'>(吳琯本、漢魏本、真意堂本初上有孝昌二字。張合校本亦有，云：「綜以孝昌元年降魏。」)</span>蕭衍子豫章王綜【校】<span class='note-inline'>(吳琯本、漢魏本、真意堂本綜上有蕭字。按說郛四亦有。)</span>來降，聞此鍾聲，以為奇異，造聽〈鐘〉【校】<span class='note-inline'>(各本聽下有鐘字。吳集證云：「聽字下當從各本補一鐘字。」按說郛亦有鐘字。梁書及南史作聽鐘鳴。今據各本補。)</span>歌【校】<span class='note-inline'>(吳琯本、漢魏本歌下有詞字。)</span>三首行【校】<span class='note-inline'>(吳琯本、漢魏本、真意堂本無行字。)</span>傳於世。</p>
<p style="margin-left:1em">綜字世□，【校】<span class='note-inline'>(吳琯本、綠君亭本、真意堂本空格作讚。漢魏本作務。張合校云：「案魏書蕭贊傳：字德文，本名綜。」按據下文此字當作務。梁書及南史作世謙，說郛作纘。)</span>偽齊昏主寶卷遺腹子也。寶卷臨政淫亂，吳人苦之。雍州刺史蕭衍立南康王寶融為主，舉兵向秣陵，事既克捷，遂殺寶融而自立。寶卷有美人吳景暉，時孕綜經月，衍因幸【校】<span class='note-inline'>(吳琯本、漢魏本作納。)</span>景暉，及綜生，認為己子，小名緣覺，封豫章王。綜形貌舉止，甚似昏主，其母告之，令自方便。綜遂歸我聖闕，更改名曰讚，【校】<span class='note-inline'>(吳集證云：「魏書作贊。」按說郛讚作纘，與梁書及南史合。)</span>字世務，始為寶卷追服三年喪。明帝拜綜太尉公，封丹陽王。永安年中，尚莊帝姊【校】<span class='note-inline'>(漢魏本姊作妹。吳集證云：「姊，何本作妹，按魏書贊本傳作姊為是。」)</span>壽陽公主，【校】<span class='note-inline'>(說郛公主作「長公主」。)</span>字莒犂。公主容色美麗，綜甚敬之，與公主語，常自稱下官。授【校】<span class='note-inline'>(吳琯本、漢魏本、真意堂本作後。下有除字。按說郛亦作後除。)</span>徐（齊）【校】<span class='note-inline'>(吳琯本、漢魏本、真意堂本徐作齊。吳集證云：「據贊本傳，徐疑齊字之譌。」案魏書孝莊紀亦作齊州刺史。考莊帝時徐州刺史為元孚與爾朱仲遠，見吳廷燮後魏方鎮年表，則此文作齊為是，今據正。)</span>州刺史，加開府。及京師傾覆，綜棄州北走。時爾朱世隆專權，遣【校】<span class='note-inline'>(說郛遣作追。)</span>取公主【校】<span class='note-inline'>(說郛下重主字。)</span>至洛陽，世隆逼之。公主罵曰：「胡狗，敢辱天王女乎？〈我寧受劍而死，不為逆胡所污。〉」【校】<span class='note-inline'>(綠君亭本有此十二字，張合校本從之。按說郛亦有，污下並有也字，共十三字。今從毛本補。)</span>世隆怒之，遂縊殺之。【校】<span class='note-inline'>(吳琯本、漢魏本、真意堂本之下有矣字。)</span></p>
</div>
<div class='div-other'><a id='mulu28' /><p style="margin-left:1em;text-indent:-1em">瓔珞寺在建春門外御道北，所謂建陽里也，即中朝時白社【校】<span class='note-inline'>(吳琯本社誤作杜。漢魏本白社誤作曰杜。)</span>池（地），【校】<span class='note-inline'>(吳琯本、漢魏本池作地。吳集證云：「當從何本作地。」按說郛四亦作地，今正。)</span>董威輩（輦）<span class='note-inline'>(吳琯本、漢魏本、吳集證本輩作輦。按水經注、晉書、寰宇記、元河南志皆作輦，今正。)</span>所居處。里內有瓔珞、慈善、暉和、通覺、暉玄、宗聖、魏昌、熙平、崇真、因果等十寺。里內士庶二千餘戶，信崇三寶，眾僧剎【校】<span class='note-inline'>(吳琯本、漢魏本、真意堂本剎作利。)</span>養，百姓所供也。</p>
</div>
<div class='div-other'><a id='mulu29' /><p style="margin-left:1em;text-indent:-1em">宗聖寺【校】<span class='note-inline'>(吳集證本自此條至建陽里東有綏民里條皆各低一格，附隸於瓔珞寺條下。)</span>有像一軀，舉【校】<span class='note-inline'>(吳琯本、漢魏本、真意堂本無舉字。案說郛四亦無。)</span>高三丈八尺，端嚴殊特，相好畢備，士庶瞻仰，目不暫瞬。此像一出，市井皆空，炎光騰【校】<span class='note-inline'>(吳琯本、漢魏本、真意堂本無騰字。)</span>輝，赫赫【校】<span class='note-inline'>(吳琯本、漢魏本、真意堂本赫字不重。)</span>獨絕世表。妙伎雜樂，亞於劉騰，城東士女多來此寺觀看也。</p>
</div>
<div class='div-other'><a id='mulu30' /><p style="margin-left:1em;text-indent:-1em">崇真寺【校】<span class='note-inline'>(太平廣記九九引下有有字。)</span>比丘惠凝【校】<span class='note-inline'>(法苑珠林一百十一利害篇引作慧嶷，下同。)</span>死一【校】<span class='note-inline'>(珠林一作經，廣記及說郛四無一字。)</span>七日還活。經【校】<span class='note-inline'>(廣記經作云。)</span>閻羅王檢閱，【校】<span class='note-inline'>(珠林此句作「時與五比丘次第於閻羅王所閱過」。)</span>以錯名放免，【校】<span class='note-inline'>(珠林作「嶷以錯召放令還活」。)</span>惠凝具說：「過去之時，有五比丘同閱。【校】<span class='note-inline'>(珠林作「具說王前事，意如生官無異。五比丘亦是京邑道人，與嶷同簿而過」。)</span>一比丘云是【校】<span class='note-inline'>(廣記無是字。)</span>寶明寺【校】<span class='note-inline'>(珠林寺下有僧字。)</span>智聖，【校】<span class='note-inline'>(珠林聖作聰。廣記聖下有以字，屬下讀。)</span>坐【校】<span class='note-inline'>(珠林坐上有「自云生來」四字。)</span>禪苦行，【校】<span class='note-inline'>(珠林行下有「為業」二字。)</span>得升天堂。有一比丘【校】<span class='note-inline'>(珠林作「復有比丘」。)</span>是【校】<span class='note-inline'>(珠林及廣記是字上有一云字。)</span>般若寺【校】<span class='note-inline'>(珠林寺下有僧字。)</span>道品，以誦四〈十卷〉【校】<span class='note-inline'>(各本四下有「十卷」二字。吳集證云：「各本作以誦四十卷涅槃。法苑珠林作自云誦涅槃經四十卷，廣記作以誦涅槃四十卷，此係脫落。」按說郛亦作四十卷涅槃，今據各本補。)</span>涅槃，亦升天堂。有一比丘【校】<span class='note-inline'>(珠林作「復有比丘」。)</span>云是【校】<span class='note-inline'>(吳琯本、漢魏本無是字。)</span>融覺寺【校】<span class='note-inline'>(珠林寺下有僧字。)</span>曇謨最，講涅槃、華嚴，【校】<span class='note-inline'>(珠林作「狀注云講涅槃、華嚴」。)</span>領【校】<span class='note-inline'>(珠林領上有恆常二字。)</span>眾千人。【校】<span class='note-inline'>(珠林此句下有「解釋義理」四字。)</span>閻羅王云：【校】<span class='note-inline'>(珠林作「王言」。)</span>『講經者【校】<span class='note-inline'>(珠林者作「眾僧」，句下又有「我慢貢高」四字。)</span>心懷彼我，以驕凌物，【校】<span class='note-inline'>(珠林作「憍己[麩-夫+欠]物」，[麩-夫+欠]當是凌之譌。)</span>比丘中【校】<span class='note-inline'>(珠林中字上有之字。)</span>第一【校】<span class='note-inline'>(吳琯本、漢魏本、真意堂本無一字。)</span>麄行。今唯試坐禪誦經，不問講經。』【校】<span class='note-inline'>(珠林無今唯試下至此十一字。)</span>其【校】<span class='note-inline'>(說郛無其字。)</span>曇謨最曰：『貧道立身【校】<span class='note-inline'>(廣記作「貧身立道」，倒誤。)</span>已來，唯好講經，實不闇【校】<span class='note-inline'>(吳琯本、漢魏本、真意堂本闇作諳。廣記亦作諳，同。)</span>誦。』【校】<span class='note-inline'>(珠林此節作「最報王言，立身<span class='corr'>已</span>來，實不憍慢，惟好講經。」)</span>閻羅王勑【校】<span class='note-inline'>(吳琯本、漢魏本勑作曰。說郛亦作曰，廣記作令。)</span>付司，【校】<span class='note-inline'>(珠林此句作「王言付司」。)</span>即有青衣十人，【校】<span class='note-inline'>(自「即有」句起至下若「私有財物造經像者」止，如隱堂本原缺此頁，別據鈔補，自毛扆時所見本已然。)</span>送曇謨最向西北門，【校】<span class='note-inline'>(珠林作「送最向於西北入門」。)</span>屋舍皆黑，【校】<span class='note-inline'>(吳琯本、漢魏本、吳集證本黑作異。說郛亦作異。)</span>似非好處。有【校】<span class='note-inline'>(珠林有作復。)</span>一比邱云【校】<span class='note-inline'>(說郛無云字。)</span>是禪林寺【校】<span class='note-inline'>(珠林寺下有僧字。)</span>道弘，自云：『教化四輩檀越，造一切經，人中【校】<span class='note-inline'>(珠林中下有金字。)</span>象十軀。』閻羅王曰：【校】<span class='note-inline'>(珠林作「王言」。)</span>『沙門之體，必須攝心守道，【校】<span class='note-inline'>(珠林守道作「道場」。)</span>志在【校】<span class='note-inline'>(珠林在作念。)</span>禪誦，不干世事，【校】<span class='note-inline'>(珠林干作預。此句下又有「勤心念戒」四字。)</span>不作有為。雖造作經象，正欲得它人財物；既得它物，【校】<span class='note-inline'>(珠林無「雖造作經象」下至此十六字，作「教化求財」四字。)</span>貪心即【校】<span class='note-inline'>(廣記即作既。)</span>起，既懷貪心，【校】<span class='note-inline'>(珠林及廣記皆無此四字。)</span>便是三毒不除，【校】<span class='note-inline'>(廣記除作出。)</span>具足煩惱。』【校】<span class='note-inline'>(珠林無便是下十字，作「三毒未除」四字。)</span>亦付司，【校】<span class='note-inline'>(珠林作「付司依式」。)</span>仍與曇謨最同入黑門。【校】<span class='note-inline'>(珠林作「還有青衣執送與最同入一處」。)</span>有一比邱【校】<span class='note-inline'>(珠林作「又有比丘」。)</span>云是靈覺寺【校】<span class='note-inline'>(珠林寺下有僧字。)</span>寶明，【校】<span class='note-inline'>(珠林明作真。)</span>自云：『出【校】<span class='note-inline'>(珠林出上有未字。)</span>家之前，嘗【校】<span class='note-inline'>(珠林嘗作曾。)</span>作隴西太守，【校】<span class='note-inline'>(珠林此句下有「自知苦空，歸依三寶，割捨家資」十二字。)</span>造靈覺寺【校】<span class='note-inline'>(珠林下重寺字。)</span>成，即棄【校】<span class='note-inline'>(珠林無即字，棄作舍。)</span>官入道。雖不禪誦，禮拜不缺。』閻羅【校】<span class='note-inline'>(珠林無閻羅二字。)</span>王曰：『卿作太守之日，曲理【校】<span class='note-inline'>(珠林理作情。)</span>枉法，劫奪民【校】<span class='note-inline'>(珠林民作人，蓋避唐諱。)</span>財，【校】<span class='note-inline'>(珠林此句下有「以充己物」四字。)</span>假作此寺，非卿之力，何勞說此。』亦付司，【校】<span class='note-inline'>(珠林作「亦復付司准式」。廣記無司字。)</span>青衣送入黑門。」【校】<span class='note-inline'>(珠林此句下有「似非好處。慧嶷為以錯召免問，放令還活，具說王前過時事意，時人聞<span class='corr'>已</span>，奏胡太后」三十二字。)</span>太后聞之，【校】<span class='note-inline'>(珠林作「太后以為靈異」。廣記作「時魏太后聞之」。魏字當係後加。)</span>遣黃門侍郎徐紇依惠凝所說，【校】<span class='note-inline'>(珠林作「即遣黃門侍郎依嶷所陳」。)</span>即訪寶明【校】<span class='note-inline'>(廣記明下有等字。)</span>寺。【校】<span class='note-inline'>(吳集證云：「法苑珠林作訪問聰等五寺。此句疑有差訛」。)</span>城東有寶明寺，城內【校】<span class='note-inline'>(廣記內作中。)</span>有般若寺，城西有融覺《寺》、【校】<span class='note-inline'>(吳集證本、唐鈎沈本、張合校本無寺字。按廣記引無寺字，今據衍。)</span>禪林、靈覺等三寺問【校】<span class='note-inline'>(廣記問上有并字。)</span>智聖、道品、曇謨最、道弘、寶明等，皆實有之。【校】<span class='note-inline'>(按自「城東有寶明寺」至此四十二字，珠林作「並云有此，死來七日，生時業行，如嶷所論不差」。)</span>議曰：「人死有罪福。【校】<span class='note-inline'>(廣記無「議曰」下七字。說郛死字下有定字。)</span>即請坐禪僧一百人，常在殿內【校】<span class='note-inline'>(廣記內作中。)</span>供養之。」詔「不聽持經象沿路【校】<span class='note-inline'>(廣記沿路作「巷路」。)</span>乞索，若私有【校】<span class='note-inline'>(廣記有作用。)</span>財物造經象者任意。」凝【校】<span class='note-inline'>(廣記及說郛作「惠凝」。)</span>亦入白鹿山居【校】<span class='note-inline'>(吳琯本、漢魏本、真意堂本，居作小。說郛亦作小。廣記作居，與此同。)</span>隱脩道。自此以後，京邑【校】<span class='note-inline'>(吳琯本、漢魏本邑作師。廣記邑下有之字。)</span>比丘，悉皆【校】<span class='note-inline'>(廣記悉皆作「皆事」。)</span>禪誦，不復以講經為意。</p>
<p style="margin-left:1em">出建春《南》【校】<span class='note-inline'>(吳琯本、漢魏本、真意堂本無南字。吳集證云：「當從何本衍。」按元河南志及說郛皆無南字，吳說當是。今衍。)</span>門外一里餘至東石橋南【校】<span class='note-inline'>(綠君亭本、真意堂本、吳集證本南作西。)</span>北而行，晉太康元年造。橋南有魏朝時馬市，【校】<span class='note-inline'>(吳琯本、漢魏本有魏朝時馬市作「即中朝牛馬市」。綠君亭本作「有中朝時牛馬市」。真意堂本作「即中朝牛馬市」。吳集證云：「案此石橋即水經注所謂馬市石橋也。言東所以別建春門外馬憲所造之橋也。毛斧季謂世傳如隱堂刊本此卷內脫三紙，好事者傳寫補入。晉太康元年至刑嵇康之所也二十三字，以下文較之，當是重文複出也。」張合校云：「案水經注作馬市。寰宇記：三市。洛陽記云：大市名金市，在大城西南。羊市在大城南，馬市在大城東。舊置丞。馬（按下當脫上字）皆無牛字。」按元河南志作「有晉時牛馬市」。說郛馬市作「牛馬市」。則舊本作「中朝時牛馬市」者相傳<span class='corr'>已</span>久，於義亦通，存異可也，不必以洛陽記議之為非。如隱堂本此文不在鈔補頁內，可證吳氏未見原書，臆度之訛也。)</span>刑嵇康【校】<span class='note-inline'>(真意堂本嵇作稽。)</span>之所也。</p>
<p style="margin-left:1em">橋北大道西有建陽里，大道東有綏民里，里內有河間劉宣明宅。神龜年中，以直諫忤旨，【校】<span class='note-inline'>(說郛旨作時。)</span>斬於都市訖，【校】<span class='note-inline'>(說郛訖上有斬字。)</span>目不瞑，尸行百步，時人談以枉死。宣明少有名譽，精通經史，危行及於誅死。【校】<span class='note-inline'>(吳琯本、漢魏本、真意堂本死作也。)</span></p>
</div>
<div class='div-other'><a id='mulu31' /><p style="margin-left:1em;text-indent:-1em">魏昌尼寺，閹官瀛州刺史李次壽所立也。在里東南角，即中朝牛馬市處也，刑嵇康【校】<span class='note-inline'>(真意堂本嵇作稽。)</span>之所。東臨石橋，【校】<span class='note-inline'>(吳琯本、漢魏本作「臨東石橋」。案前條云：「出建春南門外一里餘至東石橋，南北而行。」則此文似以作臨東石橋為是。但東臨石橋，於義亦通。)</span>此【校】<span class='note-inline'>(吳琯本、漢魏本、真意堂本此作北，北上空一格。)</span>橋南北行，晉太康元年中朝時市南橋也。澄之等蓋見北【校】<span class='note-inline'>(綠君亭本、吳集證本北作此。)</span>橋銘，因而以橋為太康初造也。</p>
</div>
<div class='div-other'><a id='mulu32' /><p style="margin-left:1em;text-indent:-1em">石橋南道有景興尼寺，亦閹官等所共立也。有金像輦，去地三尺，施寶蓋，四面垂金鈴七寶珠，飛天伎樂，望之雲表。作工甚精，難可揚推（搉）。【校】<span class='note-inline'>(吳琯本、漢魏本、推作確。綠君亭本、真意堂本作搉。今從之。)</span>像出之日，常詔羽林一百人舉此像。絲竹雜伎，皆由旨給。</p>
</div>
<div class='div-other'><a id='mulu33' /><p style="margin-left:1em">建陽里東【校】<span class='note-inline'>(建陽里字，各本皆頂格，惟吳集證本低一格，與前各條同繫於瓔珞寺條下。)</span>有綏民里，里內有洛陽縣，臨渠水。縣門外有洛陽令楊機清德碑。</p>
<p style="margin-left:1em">綏民里東崇【校】<span class='note-inline'>(說郛四崇誤作宗。)</span>義里，里內有京兆人杜子休宅。地形顯敞，門臨御道。【校】<span class='note-inline'>(按太平廣記八十一道作路。)</span>時有隱士趙逸，【校】<span class='note-inline'>(廣記逸下有者字。)</span>云是晉武時人，晉朝舊事，多所記錄。正光初，來至京師，見子休宅，歎息曰：「此宅【校】<span class='note-inline'>(太平御覽六百五十八及廣記引皆無宅字。)</span>中【校】<span class='note-inline'>(廣記中作晉。)</span>朝時太康寺也。」時【校】<span class='note-inline'>(說郛無時字。)</span>人未【校】<span class='note-inline'>(御覽、廣記及說郛未下皆有之字。)</span>信，遂問寺之由緒。【校】<span class='note-inline'>(御覽無緒字。廣記此句作「問其由」。)</span>逸云：【校】<span class='note-inline'>(廣記作「答曰」。)</span>「龍驤將軍王濬平吳之【校】<span class='note-inline'>(廣記無之字。)</span>後，始【校】<span class='note-inline'>(廣記無始字。)</span>立此【校】<span class='note-inline'>(吳琯本、漢魏本無此字。)</span>寺。本有三層浮圖，用塼為之。」指子休園中【校】<span class='note-inline'>(廣記無中字。)</span>曰：「此是故處。」子休掘而驗之，果得塼數十【校】<span class='note-inline'>(御覽及廣記無十字。)</span>萬，兼【校】<span class='note-inline'>(御覽、廣記及說郛兼作并。)</span>有石銘云：「晉太康六年，歲次乙巳，九月甲戌朔，八日辛巳，儀同三司襄陽侯王濬敬造。」時園中果菜豐蔚，林木扶疎，乃服逸言，號為聖人。子休遂捨宅【校】<span class='note-inline'>(吳琯本、漢魏本、真意堂本無宅字。)</span>為靈應寺，所得之塼，還為【校】<span class='note-inline'>(按廣記還為二字作造字。)</span>三層浮圖。好事者尋逐之，【校】<span class='note-inline'>(吳琯本、漢魏本、真意堂本尋逐之三字作「遂尋」二字。按廣記無尋逐之三字，說郛作「遂尋逸」。)</span>問：「晉朝京師，【校】<span class='note-inline'>(吳琯本、漢魏本、真意堂本師作民。)</span>何如今日？」逸曰：「晉時【校】<span class='note-inline'>(廣記時作朝。)</span>民少於今日。王侯第宅【校】<span class='note-inline'>(吳琯本、漢魏本無宅字。)</span>與今日相似。」又云：「自永嘉以來，二【校】<span class='note-inline'>(曾慥類說六引作三，誤。)</span>百餘年，建國稱王者十有六君，皆【校】<span class='note-inline'>(說郛皆上有吾字。)</span>遊其都邑，【校】<span class='note-inline'>(廣記邑作鄙。)</span>目見【校】<span class='note-inline'>(類說見作覩。)</span>其事。國滅【校】<span class='note-inline'>(類說滅作亡。)</span>之後，觀其史書，皆非實錄。莫不推過於人，引善自向。符（苻）【校】<span class='note-inline'>(案說郛符作苻。考晉書載記十二云：「（蒲）洪亦以讖文有草付應王，又其孫堅背有艸付字，遂改姓苻氏。」元和姓纂二略同。符氏別有姓。據此，符字當誤，今依說郛正。)</span>生雖好勇嗜酒，亦仁而不煞。【校】<span class='note-inline'>(各本煞作殺。)</span>觀其治典，未為凶暴，及詳其史，天下之惡皆歸焉。符（苻）【校】<span class='note-inline'>(說郛作苻，今據正，說詳前。)</span>堅自是賢主，賊君取位，妄書生【校】<span class='note-inline'>(吳琯本、漢魏本、真意堂本生作君。說郛亦作君。)</span>惡。凡諸史官，皆是【校】<span class='note-inline'>(吳琯本、漢魏本、真意堂本作此。廣記亦作此。)</span>類也。人皆貴遠賤近，以為信然。當今之人，亦生愚死智，惑已甚矣！」人【校】<span class='note-inline'>(吳琯本、漢魏本無人字。說郛亦無。)</span>問其故。逸曰：「生時中庸之人耳。【校】<span class='note-inline'>(吳琯本、漢魏本耳作爾。)</span>及其【校】<span class='note-inline'>(吳琯本、漢魏本無其字。說郛亦無。)</span>死也，碑文墓志，【校】<span class='note-inline'>(各本志作誌，同。廣記、說郛亦作誌。)</span>莫不【校】<span class='note-inline'>(吳琯本、漢魏本、真意堂本莫不二字作必。)</span>窮天地之大德，盡【校】<span class='note-inline'>(廣記無盡字。)</span>生民之能事，為君共堯舜連衡，為臣與伊皐【校】<span class='note-inline'>(廣記皐作尹。說郛作周。)</span>等跡。牧民之官，【校】<span class='note-inline'>(吳琯本、漢魏本官作臣，按說郛亦作臣。)</span>浮虎慕其清塵；執法之吏，埋輪謝其梗【校】<span class='note-inline'>(綠君亭本誤作楩。)</span>直。所謂生為盜跖，死【校】<span class='note-inline'>(類說死作沒。)</span>為夷齊，妄【校】<span class='note-inline'>(按類說妄作佞。)</span>言傷正，華辭損實。」當時構【校】<span class='note-inline'>(廣記構作作。說郛作搆。)</span>文之士，慚逸此言。步兵校尉李澄【校】<span class='note-inline'>(廣記澄作登。)</span>問曰：「太尉府前塼浮圖，形製甚古，猶未崩毀，【校】<span class='note-inline'>(廣記無此句。)</span>未知早晚造？」【校】<span class='note-inline'>(廣記作「未知何年所造」。)</span>逸云：【校】<span class='note-inline'>(吳琯本、漢魏本云作曰。)</span>「晉義熙十二年，劉裕伐姚泓；軍人所作。」汝南王聞【校】<span class='note-inline'>(吳琯本、漢魏本聞下有之字。)</span>而異之，拜為義父。【校】<span class='note-inline'>(廣記無「拜為義父」四字。)</span>因而【校】<span class='note-inline'>(廣記無而字。)</span>問：「何所服餌，以致長【校】<span class='note-inline'>(廣記長作延。)</span>年？」逸云：「吾不閑【校】<span class='note-inline'>(吳琯本、漢魏本、綠君亭本、真意堂本閑作閒，同。)</span>養生，自然長壽。郭璞嘗為吾筮云，壽年五百歲。今始餘【校】<span class='note-inline'>(綠君亭本餘作逾。說郛亦作逾。)</span>半。」帝【校】<span class='note-inline'>(吳琯本、漢魏本、真意堂本作常。說郛亦作常。廣記作帝。)</span>給步挽車一乘，遊於市里。所經之處，多記【校】<span class='note-inline'>(廣記記作說。)</span>舊跡。三年以後遁去，莫知所在。</p>
<p style="margin-left:1em">崇儀（義）【校】<span class='note-inline'>(吳集證本儀作義，云：「各本作儀，誤。」照曠閣本作義。案上文作崇義里，元河南志亦作崇義里，吳說是也。今正。)</span>里東有七里橋，以石為之，中朝杜預之荊州出頓之所也。七里橋東一里，郭門開三道，時人【校】<span class='note-inline'>(吳琯本、漢魏本、真意堂本無時人二字。案元南河志有。)</span>號為三門。離別者多云：「相送三門外。」京師士子，送去迎歸，常在此處。【校】<span class='note-inline'>(吳琯本、漢魏本、真意堂本處下有也字。)</span></p>
</div>
<div class='div-other'><a id='mulu34' /><p style="margin-left:1em;text-indent:-1em">莊嚴寺在東陽門外一里御道北，所謂東安里也。北為租場。里內有駙馬都尉司馬恍、【校】<span class='note-inline'>(吳琯本、漢魏本恍作洗。吳集證云：「案魏書有司馬悅，悅之子朏尚世宗妹華陽公主，拜駙馬都尉。」張合校云：「魏書有司馬悅，不尚主。司馬氏尚主者無洗名。不知名誤抑官誤。」唐鈎沈本徑改恍作悅。案元河南志三作司馬悅。)</span>濟州刺史分【校】<span class='note-inline'>(吳琯本、漢魏本、綠君亭本、真意堂本分作介。案元河南志三作刁。分姓各姓氏書未<span class='corr'>見</span>，必誤。為介為刁，無旁證可稽，不敢臆斷。)</span>宣、幽州刺史李真奴、【校】<span class='note-inline'>(吳集證云：「案魏書真奴，李訢小名，范陽人，終官徐州刺史。此作幽，疑傳刻之誤。」按李訢父李崇嘗為幽州刺史，或因之而誤。元河南志三誤作李直奴。)</span>豫州刺史公孫驤【校】<span class='note-inline'>(按元河南志驤作讓。)</span>等【校】<span class='note-inline'>(吳琯本、漢魏本無等字。)</span>四宅。</p>
</div>
<div class='div-other'><a id='mulu35' /><p style="margin-left:1em;text-indent:-1em">秦太上君寺，胡太后【校】<span class='note-inline'>(說郛四后下有之字。)</span>所立也。在東陽門〈外〉【校】<span class='note-inline'>(吳集證本門下有外字。按元河南志三亦有外字，今據補。)</span>二里【校】<span class='note-inline'>(吳琯本、漢魏本無此二字。)</span>御道北，所謂暉文里。里內有太保崔光、太傅李延實、冀州刺史李詔（韶）、【校】<span class='note-inline'>(吳琯本、漢魏本詔字空格。綠君亭本、真意堂本作韶。吳集證云：「以魏書考之，當從各本作韶。」案下文作韶，今據正。元河南志三亦作韶。)</span>祕書監【校】<span class='note-inline'>(吳琯本、漢魏本、真意堂本脫監字。)</span>鄭道昭等四宅。並豐堂崛起，高門洞開。趙逸云：「暉文里是晉馬道里。【校】<span class='note-inline'>(吳琯本、漢魏本、真意堂本「暉文里」句在下文「亦有千數」句下。)</span>延實宅是蜀主劉禪宅。延實宅東有脩和宅，是吳王【校】<span class='note-inline'>(照曠閣本王作主。按元河南志三亦作主。)</span>孫皓宅。李韶【校】<span class='note-inline'>(吳琯本、漢魏本韶字空格。)</span>宅是晉司空張華宅。」</p>
<p style="margin-left:1em">當時太后正號崇訓，【校】<span class='note-inline'>(吳集證本自「當時太后」至「因以名焉」三十二字移在上文「胡太后所立也」句下，云：「各本俱在下文司空張華宅句下，今移於此作子注。」唐鈎沈本自「當時太后」至「亦有千數」九十一字移在上文「所謂暉文里」句下作子注。按說郛四自「太后正號崇訓」至「因以名焉」句在「胡太后之所立也」句下（說郛無在東陽門二里御道北句），下文接寺在暉文里之內句。說郛引文雖有省略，但於此猶可考見此節文字原次當屬於上，吳氏說近之。唐氏移動過多，似覺不妥。)</span>母〈儀〉【校】<span class='note-inline'>(綠君亭本、真意堂本母下有儀字。按說郛亦有儀字，今補。)</span>天下，號父為秦太上公，【校】<span class='note-inline'>(說郛公作君。)</span>母為秦太上君。【校】<span class='note-inline'>(說郛君作后。)</span>為母追福，因以名焉。</p>
<p style="margin-left:1em">中有五層浮圖一所，修【校】<span class='note-inline'>(吳琯本、漢魏本、修字空格。)</span>剎入雲，高門向街。佛事莊飾，等於永寧。誦室禪堂，周流重叠，花林芳草，【校】<span class='note-inline'>(如隱堂本「芳草」下至「好馳虛譽阿」止，係闕葉抄補。)</span>徧滿階墀。常有大德名僧，講一切經。受業沙門，亦有千數。【校】<span class='note-inline'>(吳琯本、漢魏本此下有「趙逸云：暉文里是晉馬道里。李□宅是晉司空張華宅。」真意堂本下有「暉文里是晉馬道里」。)</span></p>
<p style="margin-left:1em">太傅李延實者，莊帝舅也。永安年中，除青州刺史。臨去【校】<span class='note-inline'>(太平廣記四百九十三臨去作「將行」。說郛作「辭去」。)</span>奉辭，【校】<span class='note-inline'>(說郛無奉辭二字。)</span>帝謂實曰：「懷甎<span class='note-inline'>(原注云：「音專。下同。」綠君亭本、吳集證本無。)</span>之俗，世號難治。舅宜好用心，【校】<span class='note-inline'>(曾慥類說六心下有腹字。)</span>副朝廷所委。」實答曰：「臣年迫桑榆，氣同朝露，人間稍遠，日近松邱，臣已久乞閒退。陛下渭陽興念，寵及老臣，使夜行罪【校】<span class='note-inline'>(按廣記罪作非。)</span>人，裁錦萬里，敬奉明敕，不敢失墜。」【校】<span class='note-inline'>(廣記墜作墮。)</span>時黃門侍郎楊寬在帝側，不曉懷甎之義，私問舍人溫子昇。〈子昇〉【校】<span class='note-inline'>(綠君亭本、真意堂本重子昇二字。按廣記、說郛皆重，今據補。)</span>曰：「聞【校】<span class='note-inline'>(廣記聞上有吾字。)</span>至【校】<span class='note-inline'>(真意堂本至譌作子。)</span>尊兄彭城王【校】<span class='note-inline'>(吳琯本、漢魏本脫尊兄彭城王五字。)</span>作青州刺史，問【校】<span class='note-inline'>(廣記問作聞。)</span>其〈俗〉，<span class='note-inline'>(類說作問其俗。於義當是，今據補。)</span>賓客從至青州〈者〉<span class='note-inline'>(廣記州下有者字。有之義足，今據補。)</span>云：「齊土之民，風俗淺薄，虛論高談，專在榮利。太守初欲入境，皆【校】<span class='note-inline'>(廣記皆上有百姓二字。)</span>懷甎叩首【校】<span class='note-inline'>(說郛首作頭。)</span>以美其意。【校】<span class='note-inline'>(吳集證云：「意字，李壁王荊公詩注引廣記作來，字義似長。」案李璧引見王荊公詩注二十七公闢枉道見過詩注。)</span>及其代下還家，以甎擊之。」言其向背速於反掌。是以京師謠語云：「獄中無繫囚，舍內【校】<span class='note-inline'>(類說內作邊。)</span>無青州，假令家道惡，【校】<span class='note-inline'>(吳琯本、漢魏本惡字空格。)</span>腹【校】<span class='note-inline'>(廣記、類說、說郛腹皆作腸。)</span>中不懷愁。」懷甎之義起在於此也。」</p>
<p style="margin-left:1em">潁川荀濟，風流名士，高鑒妙識，獨出當世。清河崔叔【校】<span class='note-inline'>(廣記叔作淑。)</span>仁稱齊士大夫。曰：【校】<span class='note-inline'>(曰上疑脫濟字，說見注。)</span>「齊人外矯仁義，【校】<span class='note-inline'>(廣記仁義作「庶幾」。)</span>內懷鄙吝，輕同羽毛，利等錐刀。好馳虛譽，阿附【校】<span class='note-inline'>(吳琯本、漢魏本附字空格。)</span>成名。威勢所在，側肩競入，【校】<span class='note-inline'>(廣記自「側肩競入」至「慕勢最甚」十八字作「促共歸之。苟無所資，隨即舍去，言囂薄之甚也」。)</span>求其榮利，甜然濃【校】<span class='note-inline'>(吳琯本、漢魏本、真意堂本濃下有泗臂二字。)</span>於四方，慕勢最甚。」號齊士子為慕勢諸郎。臨淄官徒有【校】<span class='note-inline'>(吳琯本、漢魏本、真意堂本有作布。)</span>在京邑，聞懷甎慕勢，咸【校】<span class='note-inline'>(吳琯本、漢魏本咸作或。)</span>共恥之。唯崔孝忠一人不以為意。問其故，孝忠曰：「營丘風俗，太公餘化；稷下儒【校】<span class='note-inline'>(吳琯本、漢魏本儒作孔。)</span>林，禮義所出。今雖凌遲，足為天下模楷。荀濟人非許、郭，不識東家，雖復莠言【校】<span class='note-inline'>(吳琯本、漢魏本莠言作「苗莠」。)</span>自口，未宜榮辱也。」</p>
</div>
<div class='div-other'><a id='mulu36' /><p style="margin-left:1em;text-indent:-1em">正始寺，百官等所立也。正始中立，因以為名。在東陽門外御道西，【校】<span class='note-inline'>(吳琯本、漢魏本、真意堂本西作南。綠君亭本注云：「一作南。」按元河南志三作西。)</span>所謂敬義里也。里內有典虞曹。【校】<span class='note-inline'>(吳琯本、漢魏本無曹字。按元河南志有。)</span>簷宇精【校】<span class='note-inline'>(各本精作清。吳集證本作精，與此同。)</span>淨，美於叢（景）林。【校】<span class='note-inline'>(吳琯本、漢魏本叢作景。按景林寺見本書卷一。此言寺清淨勝過景林，似以作景為是，今從之。)</span>眾僧房前，高林對牗（牖），【校】<span class='note-inline'>(吳琯本、漢魏本、吳集證本作牖，今據正。)</span>青松綠【校】<span class='note-inline'>(吳琯本、漢魏本綠作青。)</span>檉，連枝交映。多有枳樹而不中食。有石碑一枚，背上【校】<span class='note-inline'>(吳琯本、漢魏本無上字。)</span>有侍中崔光施錢四【校】<span class='note-inline'>(綠君亭本注云：「一作七。」)</span>十萬，陳留侯【校】<span class='note-inline'>(吳集證本無侯字，云：「毛本崇（按當是留誤）下有一侯字。按魏書崇襲爵陳留公。侯或是公字訛。據高陽王寺子注則當作陳留侯李崇也。」)</span>李崇施錢二十萬，自餘百官各有差，少者不減五千已下，後人刊之。</p>
<p style="margin-left:1em">敬義里南有昭【校】<span class='note-inline'>(吳琯本、漢魏本昭作招。)</span>德里。里內有尚書僕射游肇、御史尉李彪、〈七〉兵《部》尚書崔林（休）、【校】<span class='note-inline'>(吳琯本、漢魏本兵部尚書四字作七兵書。吳集證云：「案魏書百官志（案魏書無百官志，當作官氏志，吳偶失察）無兵部尚書官名；列傳中亦無崔林其人。惟列傳第五十七有崔休，肅宗朝進號撫軍將軍七兵尚書。據此當作七兵尚書。崔休，各本誤休作林，何本又脫尚字也。」按吳說是也，元河南志三正作「七兵尚書崔休」可證。今據正。)</span>幽州刺史常景、司農張倫等五宅。彪景出自儒生，居室儉素。惟倫最為豪侈，齋宇光麗，【校】<span class='note-inline'>(吳琯本、漢魏本麗字空格。)</span>服翫精奇，車馬出入，逾於邦君。園林山池之美，諸王莫及。倫造景陽山，有若自然。其中重巖複嶺，嶔崟相屬；深蹊洞壑，邐遞【校】<span class='note-inline'>(吳琯本、漢魏本、真意堂本遞作逶。)</span>連接。高林巨樹，足使日月蔽虧；懸葛垂蘿，能令風煙出入。崎嶇石路，似壅而通；崢嶸澗道，盤紆復直。是以山情野興之士，遊以忘歸。天水人姜質，志性疎誕，麻衣葛巾，有逸民之操，見偏愛之，如不能已，遂造亭【校】<span class='note-inline'>(元河南志亭作庭。)</span>山賦行傳於世。其辭曰：「今【校】<span class='note-inline'>(嚴可均全後魏文今作夫。按全後魏文與孫星衍續古文苑（疑亦是嚴氏所校）所據為舊寫本伽藍記，並加校訂，間與各本不同，故今校正採之。)</span>偏重【校】<span class='note-inline'>(吳琯本、漢魏本二字作「千童」。)</span>者愛【校】<span class='note-inline'>(吳琯本、漢魏本無愛字。唐鈎沈云：「按此有缺字。」)</span>昔先民之重【校】<span class='note-inline'>(全後魏文無重字。續古文苑謂重是衍文。)</span>由樸由純。然則純樸之體，與造化而〈梁〉津《勉》。【校】<span class='note-inline'>(各本勉作梁。吳集證云：「勉字當從各本作梁。按津梁當作梁津，協韻。」按全後魏文、續文苑作「梁津」。今從之。)</span>濠上之客，□【校】<span class='note-inline'>(吳集證云：「□各本無。」)</span>柱下之吏，【校】<span class='note-inline'>(各本吏作史。吳集證本作吏與此同。)</span>臥（悟）【校】<span class='note-inline'>(各本臥作悟。吳集證云：「當從各本作悟。」全後魏文、續文苑亦作悟。今據正。)</span>無為以明心，託自然以圖志，【校】<span class='note-inline'>(吳琯本、漢魏本志作治。)</span>輒以山水為富，不以章甫為貴。任性浮沈，若淡兮無味。今司農張氏，實鍾【校】<span class='note-inline'>(吳琯本、漢魏本、綠君亭本、真意堂本鍾作踵。全後魏文亦作踵。)</span>其人。巨量接【校】<span class='note-inline'>(各本接作煥。吳集證本作接，與此同。全後魏文、續文苑亦作煥。)</span>於物表，夭矯洞達其真。青松未勝其潔，白玉不比其珍。【校】<span class='note-inline'>(吳琯本、漢魏本、真意堂本珍作稱。)</span>心托空而拪（栖）【校】<span class='note-inline'>(各本作栖，今據正。)</span>有，情入古以如新。【校】<span class='note-inline'>(吳琯本、漢魏本、真意堂本新作心。)</span>既不專流蕩，【校】<span class='note-inline'>(吳琯本、漢魏本、真意堂本蕩作宕。同。)</span>又不偏華上，【校】<span class='note-inline'>(各本上作尚。吳集證本作上。案上與尚古字通。)</span>卜居動靜之間，不以山水為忘。庭起半丘半壑，聽以目達心想。進不入聲【校】<span class='note-inline'>(吳琯本、漢魏本、真意堂本入聲作「為身」。)</span>榮，退不為隱放。爾乃決石通泉，拔嶺巖【校】<span class='note-inline'>(吳琯本、漢魏本巖作簷。)</span>前。斜【校】<span class='note-inline'>(吳琯本、漢魏本斜字空格。)</span>與危雲等曲，【校】<span class='note-inline'>(吳琯本、漢魏本、綠君亭本、真意堂本曲作並。全後魏文亦作並。)</span>危與曲棟相連。下天津之高霧，納滄海之遠煙。纖列之狀一如（如一）【校】<span class='note-inline'>(吳琯本、漢魏本、吳集證本一如作如一。全後魏文、續文苑亦作如一。按一古與下千年為對文，當是，今據正。唐鈎沈本作「如上」。)</span>古，崩剝之勢似千年。若乃絕嶺懸坡，【校】<span class='note-inline'>(吳琯本、漢魏本坡譌作波。真意堂本作陂。)</span>蹭蹬蹉跎。〈泉〉水【校】<span class='note-inline'>(吳琯本、漢魏本、綠君亭本、真意堂本水上有泉字。全後魏文、續文苑亦有。吳集證云：「水字上疑脫一字。」今據各本補。)</span>紓（紆）【校】<span class='note-inline'>(吳琯本、漢魏本、真意堂本紓作未。吳集證本、張合校本作紆。全後魏文亦作紆，今據正。)</span>徐如浪峭，山□〈石〉【校】<span class='note-inline'>(各本空格作石，今據補。吳集證本空格與此同。)</span>高下【校】<span class='note-inline'>(吳琯本、漢魏本、真意堂本高下作「不高」。)</span>復危多。五尋百拔，【校】<span class='note-inline'>(吳琯本、漢魏本拔作援。)</span>十步千過，則知巫山弗及，□□〈未審〉<span class='note-inline'>(各本二空格作「未審」。吳集證本空二格與此同。全後魏文、續文苑亦作「未審」。今補。)</span>蓬萊如何。其中煙花露【校】<span class='note-inline'>(吳琯本、漢魏本露作霧。)</span>草，或傾或倒。【校】<span class='note-inline'>(各本倒作頹。吳集證云：「倒各本作頹，誤。此與上草字協韻。」全後魏文、續文苑作頹。)</span>霜幹風枝，半聳半垂。玉葉【校】<span class='note-inline'>(吳琯本、漢魏本、真意堂本葉作蕋。)</span>金莖，散滿階墀。【校】<span class='note-inline'>(全後魏文、續文苑墀作坪。按墀與上垂字協韻，不必作坪。)</span>燃目之綺，【校】<span class='note-inline'>(吳琯本、漢魏本此句作「然綺目之色」。真意堂本作「然目之色」。)</span>裂【校】<span class='note-inline'>(吳琯本、漢魏本作列。古字相通。)</span>鼻之馨，既共陽【校】<span class='note-inline'>(吳琯本、漢魏本陽作綠。)</span>春等茂，復與白雪齊清。或言神明之骨，陰陽之精，天地未覺【校】<span class='note-inline'>(唐鈎沈本覺作解。)</span>生此，異人【校】<span class='note-inline'>(吳琯本、漢魏本異人作「人鬼」。)</span>焉識【校】<span class='note-inline'>(吳琯本、漢魏本識作職。)</span>其中（名）。【校】<span class='note-inline'>(全後魏文、續文苑中作名，於韻協，今據正。唐鈎沈本亦作名。)</span>羽徒紛【校】<span class='note-inline'>(吳琯本、漢魏本紛作分。)</span>泊，色雜蒼黃。綠頭紫頰，好翠連芳。白鴒（鶴）<span class='note-inline'>(吳琯本、鴒作鷂，誤。漢魏本、吳集證本作鶴。全後魏文亦作鶴。按白鴒不合說見注，今從漢魏等本正。)</span>生於異縣，丹足出自【校】<span class='note-inline'>(吳琯本、漢魏本自作於。真意堂本作于。)</span>他鄉。皆遠來以臻此，藉水木以翱翔。不憶【校】<span class='note-inline'>(吳琯本、漢魏本憶作意。)</span>春於沙漠，遂忘秋於高陽。非斯人之感至，伺候鳥之迷方。豈下<span class='note-inline'>(吳琯本、漢魏本下作不。)</span>俗之所務，入【校】<span class='note-inline'>(吳琯本、漢魏本入下有有字。)</span>神怪之異□〈趣〉。【校】<span class='note-inline'>(綠君亭本空格作趨。吳琯本、漢魏本、真意堂本作趣。全後魏文作趣。今從之。)</span>能造者其必詩，敢往者無不賦。或就饒風【校】<span class='note-inline'>(吳琯本、漢魏本、真意堂本饒風作「堯封」，誤。)</span>之地，或入多雲【校】<span class='note-inline'>(綠君亭本多雲作「雲多」。)</span>之處。氣【校】<span class='note-inline'>(吳琯本、漢魏本、真意堂本氣字空格。續古文苑校云：「氣字乃菊之訛。上當脫一字，今無以補之。」全後魏文徑作菊，唐鈎沈本從之，菊上並空一格。)</span>嶺與梅岑，隨春【校】<span class='note-inline'>(續古文苑校云：「春下當脫一秋字。」)</span>之所悟。【校】<span class='note-inline'>(吳琯本、漢魏本、真意堂本悟字空格。)</span>遠為神僊所賞，近為朝士所知。求解脫於服佩，預【校】<span class='note-inline'>(吳琯本、漢魏本、真意堂本預作務。全後魏文、續文苑作須)</span>參次於山垂。【校】<span class='note-inline'>(吳琯本、漢魏本、真意堂本垂作陲。)</span>子英遊魚於玉質，王喬繫鵠於松枝。方丈不足以妙詠歌【校】<span class='note-inline'>(吳琯本、漢魏本、真意堂本歌字在方丈上。按此與下文疑有脫譌。)</span>此處態【校】<span class='note-inline'>(吳琯本、漢魏本態譌作熊。)</span>多奇。嗣宗聞之動魄，叔夜聽此驚魂。恨不能鑽地一出，【校】<span class='note-inline'>(吳琯本、漢魏本、真意堂本一出作「出一」，一屬下讀。)</span>醉此山門。別有王孫公子，遜遁容儀；思山念水，命駕相隨。逢【校】<span class='note-inline'>(吳琯本、漢魏本逢作峯，誤。)</span>岑愛曲，值石陵欹。□〈庭〉<span class='note-inline'>(各本□作庭。吳集證本空格與此同。全後魏文、續文苑作迺。今從各本補。)</span>為仁智之田，故能種此石山。森羅【校】<span class='note-inline'>(吳琯本、漢魏本、真意堂本羅作列。)</span>兮草木，長育兮風煙。孤松既能却老，半石亦可留年。若不坐臥兮於其側，春夏兮其【校】<span class='note-inline'>(全後魏文、續文苑其作共。)</span>遊陟。白骨兮徒自朽，方寸心兮【校】<span class='note-inline'>(吳琯本、漢魏本無心兮二字。真意堂本無心字。)</span>何所憶？」</p>
</div>
<div class='div-other'><a id='mulu37' /><p style="margin-left:1em;text-indent:-1em">平等寺，廣平武穆王懷【校】<span class='note-inline'>(吳琯本、漢魏本無王懷二字。)</span>捨宅所立也。【校】<span class='note-inline'>(吳琯本、漢魏本、真意堂本無也字。)</span>在青陽門外二里御道北，所謂孝敬里也。堂宇宏美，林木蕭森，平臺複道，獨顯當世。</p>
<p style="margin-left:1em">寺門外【校】<span class='note-inline'>(吳集證本外下有有字。按法苑珠林五十二伽藍篇亦有有字。)</span>金像一軀，高二丈八尺，相好端嚴，常有神驗。國之吉凶，先炳祥異。孝昌三年十二月中，【校】<span class='note-inline'>(吳集證本無中字。按珠林無中字。)</span>此像面有悲容，兩目【校】<span class='note-inline'>(珠林無兩目二字。)</span>垂淚，遍體皆濕，時人號曰佛汗。京師士女空市里往【校】<span class='note-inline'>(珠林無里往二字。)</span>而【校】<span class='note-inline'>(說郛四無而字。)</span>觀之。有【校】<span class='note-inline'>(珠林有下有一字。)</span>比丘以淨綿拭其淚，須臾之間，綿濕都盡，更換【校】<span class='note-inline'>(說郛無換字。)</span>以它綿，【校】<span class='note-inline'>(吳琯本、漢魏本此句作「更以他綿換」。珠林作「更以他緜換拭」。)</span>俄然復濕，如此三日乃止。【校】<span class='note-inline'>(珠林下有至字，屬下句。)</span>明年四月，爾朱榮入洛陽，誅戮百官，死亡塗地。【校】<span class='note-inline'>(珠林下有至字，屬下句。)</span>永安二年三月，此像復汗，士庶復往觀之。【校】<span class='note-inline'>(珠林作「京邑士庶復往觀視」。)</span>五月，北海王【校】<span class='note-inline'>(珠林無王字。)</span>入洛，莊帝北巡。七月，北海大敗，所將【校】<span class='note-inline'>(吳琯本、漢魏本將誤作陁。)</span>江、淮子弟五千【校】<span class='note-inline'>(珠林千下有「餘人」二字。)</span>盡被俘虜，無一得還。永安三年七月，此像悲泣如初。【校】<span class='note-inline'>(珠林初下有汗字。)</span>每經神驗，朝夕（野）【校】<span class='note-inline'>(珠林夕作野，義似長，今從之。)</span>惶懼，禁人不聽觀之。【校】<span class='note-inline'>(珠林之作視。)</span>至十二月，爾朱兆入洛陽【校】<span class='note-inline'>(珠林無陽字。)</span>擒莊帝，【校】<span class='note-inline'>(珠林、說郛帝下重帝字。)</span>崩【校】<span class='note-inline'>(吳琯本、漢魏本、真意堂本脫崩字。)</span>於晉陽。在京【校】<span class='note-inline'>(珠林無在京二字。)</span>宮殿空虛，百日無主。唯尚書令司州牧樂平王爾朱世隆鎮京師，商旅四通，盜賊不作。建明二年，長廣王從晉陽赴京師，至郭外。世隆以長廣本枝疎【校】<span class='note-inline'>(吳琯本、漢魏本無疎字。)</span>遠，政【校】<span class='note-inline'>(吳琯本、漢魏本無政字。)</span>行無聞。【校】<span class='note-inline'>(吳琯本、漢魏本聞作問。)</span>逼禪與【校】<span class='note-inline'>(吳琯本、漢魏本、真意堂本與作位。)</span>廣陵王恭。〈恭〉【校】<span class='note-inline'>(吳琯本、漢魏本、綠君亭本、真意堂本重恭字，是。今據補。)</span>是莊帝從父兄也。正光中，為黃門侍郎，見元义【校】<span class='note-inline'>(吳琯本、漢魏本、真意堂本义作義。照曠閣本、吳集證本作乂。)</span>秉權，政【校】<span class='note-inline'>(吳琯本、漢魏本政下有多字。)</span>歸近習，遂佯啞不語，【校】<span class='note-inline'>(吳琯本、漢魏本無不語二字。)</span>不預世事。永安中，遁於上洛山中，【校】<span class='note-inline'>(吳琯本、漢魏本無山中二字。)</span>州刺史泉企執而送之。莊帝疑恭姦詐，夜遣人盜掠衣物，復【校】<span class='note-inline'>(吳琯本、漢魏本、真意堂本無復字。按通鑑考異引亦無復字。)</span>拔刀劍欲煞【校】<span class='note-inline'>(各本作殺，同。)</span>之，恭張口以手指【校】<span class='note-inline'>(通鑑考異引指作拈。)</span>舌，竟乃【校】<span class='note-inline'>(吳琯本、漢魏本、真意堂本無乃字。按通鑑考異有乃字。)</span>不言。莊帝信其真患，放令歸第。恭常住【校】<span class='note-inline'>(吳琯本、漢魏本、真意堂本常住二字作往。)</span>龍華寺，至時【校】<span class='note-inline'>(吳琯本、漢魏本、真意堂本無時字。照曠閣本時作是。)</span>世隆等廢長廣而立焉。禪文曰：「皇帝咨廣陵王恭。自我皇魏之有天下也，累聖開輔，重基衍業；奄有萬邦，光宅四海。故道溢百王，德漸無外。而孝明晏駕，人神□〈乏〉王（主）。【校】<span class='note-inline'>(吳琯本、漢魏本、真意堂本□王作乏主，今據補。吳集證本作□主。)</span>故柱國大將軍、大丞相、太原王榮地實封陝，任惟外相，乃心王室，大懼崩淪，故推立長樂王子攸以續絕業。庶九鼎之命日隆，七百之祚惟永。然羣飛未寧，橫流且及，皆狼顧鴟張，岳立基趾。【校】<span class='note-inline'>(吳琯本、漢魏本、真意堂本趾作址。吳集證云：「基址二字疑是棊峙之誤。魏書李騫釋情賦中亦有既雲擾而海沸，亦岳立而棊峙之語。」)</span>丞相一麾，【校】<span class='note-inline'>(吳集證本作揮。)</span>大定海內。而子攸不顧宗社，讎忌勳德，招聚【校】<span class='note-inline'>(吳集證本聚作散，云：「當從各本作聚。」)</span>輕俠，左右壬【校】<span class='note-inline'>(案壬字原本漫漶作士，今據綠君亭本、真意堂本、吳集證本作壬。吳琯本、漢魏本作王，亦壬之譌字。)</span>人。【校】<span class='note-inline'>(吳琯本、漢魏本無人字。)</span>遂虐甚剖【校】<span class='note-inline'>(吳琯本、漢魏本剖作割。)</span>心，痛齊鉗齒，【校】<span class='note-inline'>(吳琯本、漢魏本、真意堂本鉗齒作「齒劍」。)</span>豈直金板【校】<span class='note-inline'>(吳琯本、漢魏本、真意堂本、吳集證本板作版，同。)</span>告怨大鳥感德而已！於是天下之望，俄然已移。竊以宸極不可以【校】<span class='note-inline'>(各本以作久。吳集證本作以，與此同。)</span>曠，神器豈容無主，故權從眾議，暫馭兆民。今六軍南邁，已次河浦，瞻望帝京，赧然興愧。自惟薄寡，【校】<span class='note-inline'>(吳琯本、漢魏本、真意堂本薄寡作「寡薄」。)</span>本枝疎遠，豈宜仰異【校】<span class='note-inline'>(吳琯本、漢魏本、真意堂本、吳集證本異作冀。)</span>天情，俯乖民望。惟王德表生民，聲高萬古。往以運屬殷憂，時〈遭〉多□難，【校】<span class='note-inline'>(各本此句作「時遭多難」。吳集證本與此同。今從各本補，空格當刪。)</span>卷懷積載，括囊有年。今天眷明德，民懷奧主，曆數允集，歌訟【校】<span class='note-inline'>(吳琯本、漢魏本訟作詞。)</span>同臻。乃徐發樞機，副茲竚屬，便敬奉璽綬，歸於別邸。王其寅踐成業，允執其【校】<span class='note-inline'>(吳琯本、漢魏本、真意堂本其作厥。)</span>中，雖休勿休，日慎一日，敬之哉！」【校】<span class='note-inline'>(吳琯本、漢魏本、綠君亭本、真意堂本下重「敬之哉」三字。)</span>恭讓曰：「天命至重，曆數匪輕，自非德協三才，功濟【校】<span class='note-inline'>(吳琯本、漢魏本濟作齊。)</span>四海，無以入選帝圖，允當師錫。臣既寡昧，識無光【校】<span class='note-inline'>(各本光作先。吳集證本作光，與此同。)</span>遠，景命雖降，不敢仰承。【校】<span class='note-inline'>(吳琯本、漢魏本承作忝。)</span>乞收成旨，以允愚衷。」又曰：「王既德膺圖籙，僉屬攸歸；便可允執其中，入光大麓。不勞揮遜，致爽人神。」【校】<span class='note-inline'>(吳琯本、漢魏本、真意堂本、吳集證本人神作「神人」。)</span>凡恭【校】<span class='note-inline'>(吳琯本、漢魏本、綠君亭本、真意堂本凡恭作「恭凡」。)</span>讓者二（三），【校】<span class='note-inline'>(各本二作三，今據正。)</span>於是即皇帝位，改號曰普泰。黃門侍郎邢子才為赦文，敘述莊帝枉煞太原王之狀。廣陵王曰：「永安手翦強臣，非為失德。直以天未厭亂，逢【校】<span class='note-inline'>(各本逢上有故字，吳集證本無，與此同。)</span>成濟之禍。」謂左右「將詔【校】<span class='note-inline'>(吳琯本、漢魏本、真意堂本詔作筆。吳集證云：「何本作筆，非。」按資治通鑑一百五十五作「因顧左右取筆」，則筆字自可。)</span>來，朕自作之」，直言：「門下，朕以寡德，運屬樂推，思與億兆，同茲大慶。肆【校】<span class='note-inline'>(綠君亭本肆作賜。案通鑑作肆。)</span>眚之科，一依恒式。」廣陵杜口八載，至是始言，海內庶士，咸稱聖君。於是封長廣為東海王，世隆加儀同三司尚書令樂平王，餘官如故；贈太原王相國晉王，加九錫，立廟於芒嶺首陽上。舊有周公廟，世隆欲以太原王功比周公，故立此廟。廟成，為火所災。有一柱焚之不盡，後三日，雷雨，震電霹靂，擊為數叚（段）。【校】<span class='note-inline'>(綠君亭本、真意堂本、吳集證本作段，是，今正。)</span>柱下石及廟瓦皆碎於山下。復命百官議【校】<span class='note-inline'>(吳琯本、漢魏本議作設，非。通鑑亦作議。)</span>太原王配饗。司直劉季明議云：「不合。」世隆問其故。季明曰：「若配世宗，於宣武無功；若配孝明，親害其母；若配莊帝，為臣不終，【校】<span class='note-inline'>(吳琯本、漢魏本、真意堂本終作忠。按通鑑作終，與此同。)</span>為莊帝所戮。以此論之，無所配也。」世隆怒曰：「卿亦合死。」季明曰：「下官既為議臣，依禮而言。不合聖心，俘翦【校】<span class='note-inline'>(通鑑俘翦作「翦戮」。)</span>惟命。」議者咸歎季明不避強禦，莫不歎伏焉。世隆既有忿言，【校】<span class='note-inline'>(自季明不避強禦至此十七字，吳琯本、漢魏本無。綠君亭本注云：「一本無季明不避強禦十七字。」)</span>季明終得無患。初，世隆北叛，莊帝遣安東將軍史仵【校】<span class='note-inline'>(綠君亭本仵作五，注云：「一作忤，下同。」張合校云：「案魏書爾朱兆傳作下都督史仵龍，官異。」按通鑑作安東將軍史仵龍，與此同，當即據之。)</span>龍、平北將軍楊【校】<span class='note-inline'>(綠君亭本注云：「一作羊。」吳集證云：「案魏書仵作五，楊作羊，毛本殆據書以校此也。又源子恭傳作史仵龍。」按通鑑楊作陽。)</span>文義，各領兵三千守太行領，【校】<span class='note-inline'>(各本領作嶺，古通用。)</span>侍中源子恭【校】<span class='note-inline'>(吳琯本、漢魏本源作原。)</span>鎮河內。及爾朱兆馬首南向，仵龍、文義等率眾先降。子恭見仵龍、文義等降，亦望風潰散。兆遂乘勝逐北，直入京師，兵及闕下，矢流王室。【校】<span class='note-inline'>(室字各本同。張合校本作屋，疑誤。)</span>至是論功，仵龍、文義各封一千戶。廣陵王曰：「仵龍、文義，於王有勳，於國無功。」竟不許。時人稱帝剛直。彭城王爾朱仲遠，世隆之兄也，鎮滑臺，表用其下都督□瑗【校】<span class='note-inline'>(綠君亭本瑗上無空格。吳集證云：「按魏書列傳有竇瑗裴瑗二人，未知孰是，未敢臆補。」按通鑑逕作「表用其下都督為西兗州刺史」，不著姓名，是此上缺文，北宋時<span class='corr'>已</span>然。)</span>為西兗州刺史，先用後表。廣陵答曰：「已能近補，何勞遠聞？」世隆侍宴，〈帝〉【校】<span class='note-inline'>(吳琯本、漢魏本、吳集證本有帝字，是。今據補。)</span>每言「太原王貪天之功，以為己力，罪有【校】<span class='note-inline'>(吳琯本、漢魏本、綠君亭本、真意堂本有作亦。)</span>合死。」世隆等愕然。自是已後，不敢復【校】<span class='note-inline'>(吳琯本、漢魏本無復字。)</span>入朝。輙專擅國權，兇慝滋甚。坐持【校】<span class='note-inline'>(吳琯本、漢魏本持作符。按通鑑亦作「坐符臺省」。)</span>臺省，【校】<span class='note-inline'>(吳琯本、漢魏本、真意堂本省下有掾字。)</span>家總萬機。事無大小，先至隆第，然後施行。天子拱己南面，無所干預。</p>
<p style="margin-left:1em">永熙元年，平陽王入纂大業，始造五層塔一所。平陽王，武穆王少子。詔中書侍郎魏收等為寺碑文。至二（三）【校】<span class='note-inline'>(各本皆作二。按孝武帝奔長安，在永熙三年七月，十月京師遷鄴，見本書卷一永寧寺條及魏書出帝紀。此文下亦言奔長安及遷鄴事，則二字必為三字之誤，今正。)</span>年二月五日，土木畢工，【校】<span class='note-inline'>(吳琯本、漢魏本、綠君亭本、真意堂本工作功，同。)</span>帝率百僚作萬僧【校】<span class='note-inline'>(說郛四僧作人。)</span>會。其日，寺門外有石象【校】<span class='note-inline'>(各本象作像。吳集證本作象。同。)</span>無故自動，低頭復舉，竟日乃止。帝躬來禮拜，怪其詭異。中書舍人盧景宣【校】<span class='note-inline'>(吳琯本、漢魏本盧景宣譌作靈景。)</span>曰：「石立社移，上古有此，陛下何怪也？」帝乃還宮。七月中，帝為侍中斛斯椿所使，【校】<span class='note-inline'>(照曠閣本使作逼。)</span>奔於【校】<span class='note-inline'>(吳集證本無於字。)</span>長安。至十月終，而京師遷鄴焉。</p>
</div>
<div class='div-other'><a id='mulu38' /><p style="margin-left:1em;text-indent:-1em">景寧寺，太保司徒公楊【校】<span class='note-inline'>(說郛四楊作陽。)</span>椿所立也。在青【校】<span class='note-inline'>(吳琯本、漢魏本、吳集證本青作清。下同。)</span>陽門外三里御道南，所謂景寧里也。高祖遷都洛邑，椿創居【校】<span class='note-inline'>(說郛居作屋，誤。)</span>此里，遂分宅為寺，因以名之。制飾甚美，綺柱朱【校】<span class='note-inline'>(各本朱作珠。)</span>簾。椿弟慎，【校】<span class='note-inline'>(按魏書本傳及通鑑一百五十五慎作順。下同。)</span>冀州刺史；慎弟津，司空；並立性寬雅，貴義輕財。四世同居，一門三從，朝貴義居，未之有也。普泰中，為爾朱世隆所誅。後捨宅為建中寺。出青陽門外三里御道北，有孝義里。里西北角有蘇秦冢。冢旁有寶明寺。眾僧常見秦出入此冢，車馬羽儀，若今宰相也。【校】<span class='note-inline'>(如隱堂本自上平等寺「（無所）干預」至此「（若今）宰相」止，係闕葉補鈔。)</span></p>
<p style="margin-left:1em">孝義里東即是洛陽小寺（市）【校】<span class='note-inline'>(吳琯本、漢魏本寺作市。按元河南志三正作「洛陽小市」，今據正。)</span>北有車騎將軍張景仁宅。景仁，會稽山陰人也。正光（景明）【校】<span class='note-inline'>(正光當是「景明」之誤，說見注，今正。)</span>年初，從蕭寶夤【校】<span class='note-inline'>(綠君亭本、真意堂本夤作寅。)</span>歸化，拜羽林監，賜宅城南歸正里，民間號為吳人坊，南來投化者多居其內。近伊洛二水，任其習御。里三千【校】<span class='note-inline'>(按元河南志三千作十。)</span>餘家，自立巷《寺》【校】<span class='note-inline'>(吳琯本、漢魏本、真意堂本無寺字。綠君亭本注云：「一作市。」吳集證云：「寺字當從何本衍。」按吳說是。元河南志作自立巷市，無寺字。)</span>市，所賣口味，多是水族，時人謂為魚鱉寺（市）【校】<span class='note-inline'>(吳琯本、漢魏本、真意堂本作市。按元河南志三亦作市，今據正。)</span>也。景仁住此以為恥，遂徙居孝義里【校】<span class='note-inline'>(吳琯本、漢魏本無里字。)</span>焉。時朝廷方欲招懷荒服，待吳兒【校】<span class='note-inline'>(吳琯本、漢魏本、真意堂本兒作人。)</span>甚厚，蹇（褰）【校】<span class='note-inline'>(各本作褰，今正。)</span>裳【校】<span class='note-inline'>(吳琯本、漢魏本、真意堂本裳作衣。)</span>渡於江者，皆居不次之位。景仁無汗馬之勞，高官通顯。永安二年，蕭衍遣主書陳慶之送北海入洛陽，僭帝位。慶之為侍中。景仁在南之日，與慶之有舊，遂設酒引邀慶之過宅，司農卿蕭彪、尚書右丞張嵩並在其坐。彪亦是南人，唯有中大夫楊元慎、【校】<span class='note-inline'>(酉陽雜俎八夢篇記楊元慎解夢事，慎作稹。)</span>給事中大夫王㫬是中原士族。慶之因醉謂蕭、張等曰：「魏朝甚盛，猶曰五胡。正朔相承，【校】<span class='note-inline'>(吳琯本、漢魏本、真意堂本相作之。)</span>當在江左，秦皇玉璽，今在梁朝。」元慎正色曰：「江左假息，僻居一隅。地多濕蟄，【校】<span class='note-inline'>(照曠閣本蟄作熱。)</span>攢育蟲蟻，壃土瘴癘，蛙黽【校】<span class='note-inline'>(吳琯本、漢魏本黽作龜。)</span>共穴，人鳥同羣。短髮之君，無杼【校】<span class='note-inline'>(吳琯本、漢魏本杼作抒。)</span>首之貌；文身之民，稟叢（蕞）<span class='note-inline'>(當作蕞，以形近似而譌。蕞陋語本魏都賦，詳見本注。各本皆誤。)</span>陋之質。浮於三江，棹於五湖。禮樂所不沽（沾），【校】<span class='note-inline'>(吳琯本、漢魏本、綠君亭本、真意堂本作沾，今據正。吳集證本作治。)</span>憲章弗能革。雖復秦餘漢罪，雜以華音，【校】<span class='note-inline'>(吳琯本、漢魏本音作言。)</span>復閩、楚難言，不可改變。【校】<span class='note-inline'>(吳琯本、漢魏本、真意堂本改變作「變改」。)</span>雖立君臣，上慢下暴。是以劉劭殺父於前，休【校】<span class='note-inline'>(吳琯本、漢魏本休字空格。)</span>龍淫母於後，見【校】<span class='note-inline'>(綠君亭本見作悖。吳集證本作背。)</span>逆人倫，禽獸不異。加以山陰請壻賣夫，朋淫於家，不顧譏笑。卿沐其遺風，未【校】<span class='note-inline'>(吳琯本、漢魏本未作來。)</span>沽（沾）【校】<span class='note-inline'>(各本作沾，今正。)</span>禮化，所謂陽翟之民，不知癭之為醜。我魏膺籙受圖，定鼎嵩洛，五山為鎮，四海為家。移風易俗之典，與五常（帝）【校】<span class='note-inline'>(綠君亭本、真意堂本常作帝，今據正。)</span>而並跡；禮樂憲章之盛，淩【校】<span class='note-inline'>(吳琯本、漢魏本、真意堂本作陵。)</span>百王而獨高。豈（宜）【校】<span class='note-inline'>(吳琯本、漢魏本豈作宜。義長，今從之。)</span>卿魚鱉之徒，慕義來朝，飲我池水，啄我稻粱；何為不遜，以《以》【校】<span class='note-inline'>(各本以字不重，當衍。)</span>至於此？」慶之等見元慎清詞雅句，縱橫奔發，杜口流汗，合【校】<span class='note-inline'>(各本合作含。)</span>聲不言。於後數日，慶之遇病，心上急痛，訪人解治。元慎自云「能解」，【校】<span class='note-inline'>(吳琯本、漢魏本無慶之遇病至此十八字。)</span>慶之遂憑元慎。【校】<span class='note-inline'>(吳琯本、漢魏本憑下空四格，無元慎二字。)</span>元慎即口含水噀慶之曰：「吳人之鬼，住居建康，小作冠帽，短製衣裳。自呼阿儂，語則阿傍。菰稗為飰，茗飲作漿，呷啜蓴【校】<span class='note-inline'>(吳琯本、漢魏本、真意堂本蓴作鱒。)</span>羹，唼嗍蠏黃，手把荳蔻，口嚼梹【校】<span class='note-inline'>(吳琯本、漢魏本、真意堂本作檳，同。)</span>榔。乍至中土，思憶本鄉。急手【校】<span class='note-inline'>(吳琯本、漢魏本、真意堂本急手作「急急」。綠君亭本注云：「一作急急，後同。」)</span>速去，還爾丹陽。若其寒門之鬼，□頭【校】<span class='note-inline'>(吳琯本、漢魏本、真意堂本頭字空格。)</span>猶脩，網魚漉【校】<span class='note-inline'>(吳琯本、漢魏本漉作灑。)</span>鼈，在河之洲。咀嚼菱藕，捃拾鷄頭，蛙羹蚌臛，以為膳羞。布袍芒履，倒騎水牛，洗（沅）、【校】<span class='note-inline'>(各本作沅，是，今據正。)</span>湘、江、漢，鼓棹遨遊。隨波遡浪，噞喁沈浮，白苧【校】<span class='note-inline'>(吳琯本、漢魏本、真意堂本苧作紵。)</span>起舞，揚波發謳。急手【校】<span class='note-inline'>(吳琯本、漢魏本、真意堂本急手作「急急」。)</span>速去，還爾揚州。」慶之伏枕曰：「楊君見辱深矣。」自此後，吳兒更不敢解語。【校】<span class='note-inline'>(吳琯本、漢魏本解語二字空格。)</span>北海尋伏誅。其慶之還奔蕭衍，【校】<span class='note-inline'>(吳琯本、漢魏本、綠君亭本、真意堂本下重衍字，屬下句。)</span>用【校】<span class='note-inline'>(吳琯本、漢魏本、真意堂本用下有其字。)</span>為司州刺史，欽重北人，特異於常。朱异【校】<span class='note-inline'>(吳琯本、漢魏本异作忌。案資治通鑑一百五十三作朱异，與此同。)</span>怪復【校】<span class='note-inline'>(綠君亭本、真意堂本復作而。按通鑑亦作而。)</span>問之。曰：「自晉、宋以來，號洛陽為荒土，【校】<span class='note-inline'>(吳琯本、漢魏本土作中。)</span>此中【校】<span class='note-inline'>(吳琯本、漢魏本無中字。)</span>謂長江以北，盡是夷狄。昨至洛陽，始知衣冠士族，並在中原。禮儀富盛，人物殷阜，目所不識，【校】<span class='note-inline'>(吳琯本、漢魏本此句作「耳目所識」。真意堂本作「耳目所不識」。)</span>口不能傳。所謂帝京翼翼，四方之則。始（如）【校】<span class='note-inline'>(吳琯本、漢魏本、綠君亭本、真意堂本皆作如，今據正。)</span>登泰山者卑培塿，涉江海者小湘、沅。北人安可不重？」慶之因此羽儀服式，悉如魏法。江表士庶，競相模楷，襃衣博帶，被及秣陵。</p>
<p style="margin-left:1em">元慎，弘農人，晉冀州刺史嶠六世孫。曾祖泰，從宋武入關，為上洛太守。七年背偽【校】<span class='note-inline'>(吳琯本、漢魏本、真意堂本偽作魏，非。)</span>來朝，明【校】<span class='note-inline'>(吳琯本、漢魏本無明字。)</span>帝賜爵臨晉侯，廣武郡陳郡太守，贈涼州刺史，<span class='corr'>諡</span>烈【校】<span class='note-inline'>(吳琯本、漢魏本烈字空格。)</span>侯。祖撫，明經，為中博士。父辭，【校】<span class='note-inline'>(吳琯本、漢魏本辭作甜。)</span>自得丘壑，不事王侯。叔父許，河南令、蜀郡太守。世以學行著聞，名高州里。元慎情【校】<span class='note-inline'>(吳琯本、漢魏本、真意堂本、吳集證本情作清。)</span>尚卓逸，少有高操，仁（任）【校】<span class='note-inline'>(吳琯本、漢魏本、綠君亭本、真意堂本皆作任，今據正。)</span>心自放，不為時羈。樂水愛山，好游林澤。博識文淵，清言入神，造次應對，莫有稱者。讀老、莊，善言玄理。性嗜酒，飲至一石，神不亂。常慷慨歎不得與阮籍【校】<span class='note-inline'>(吳琯本、漢魏本籍作藉。)</span>同時生。不願仕宦，為中散，常辭疾退閑。未常【校】<span class='note-inline'>(各本作嘗。)</span>修敬諸貴，亦不慶弔親知，【校】<span class='note-inline'>(綠君亭本知作諸。吳琯本、漢魏本、真意堂本知下有諸字)</span>貴為交友，故時人弗識也。或有人慕其高義，【校】<span class='note-inline'>(吳琯本、漢魏本義作儀。)</span>投刺在門，元慎稱疾高臥。加以意思深長，善於解夢。孝昌【校】<span class='note-inline'>(綠君亭本、真意堂本昌下有元字。)</span>年，廣陵（陽）<span class='note-inline'>(按魏書、北史紀傳皆作廣陽王，元湛墓誌同。則陵字譌，唐鈎沈本改作陽，是也。太平御覽九百五十四亦皆作「廣陵」，與此同。則沿誤<span class='corr'>已</span>久矣。酉陽雜俎八夢篇作「廣陽」，尚不誤，今正。)</span>王元淵【校】<span class='note-inline'>(吳琯本、漢魏本王元二字空格。)</span>初除儀同三司，總眾十萬<span class='note-inline'>(御覽十萬二字作「北」。)</span>討葛榮，夜夢著袞衣【校】<span class='note-inline'>(吳琯本、漢魏本衣下空一格。)</span>倚槐樹而【校】<span class='note-inline'>(御覽無而字。)</span>立，以為吉徵，問於元慎。【校】<span class='note-inline'>(御覽下重元慎二字，屬下讀。)</span>曰：「三公之祥。」淵甚悅之。元慎退還，告人曰：「廣陵（陽）死矣！槐字是木傍鬼，死後當得三公。」廣陵（陽）果為葛榮【校】<span class='note-inline'>(酉陽雜俎作爾朱榮，誤。)</span>所煞，【校】<span class='note-inline'>(各本煞作殺，同。)</span>追贈司空（徒）公，【校】<span class='note-inline'>(司空公當作司徒公，說見注。御覽及酉陽雜俎皆作司徒，今正。)</span>終如其言。建義〈初〉，【校】<span class='note-inline'>(各本義下有初字。吳集證云：「義字下當從各本有一初字。」今補。)</span>陽城太守薛令伯，聞太原王誅百官，立莊帝，棄郡東走。忽夢射得雁，以問元慎。元慎曰：「卿執羔，大夫執雁，君當得大夫之職。」俄然令伯除為諫議大夫。京兆許超【校】<span class='note-inline'>(綠君亭本超作兆。)</span>夢盜羊入獄，問於元慎。元慎曰：「君當得陽城令。」【校】<span class='note-inline'>(酉陽雜俎陽城作「城陽」。)</span>其后，有功封城陽侯。【校】<span class='note-inline'>(各本皆作「陽城侯」。酉陽雜俎作「城陽侯」，與此同。)</span>元慎解夢，義出方途，【校】<span class='note-inline'>(各本方作萬。吳集證云：「方當從各本作萬，此因万而誤也。」按方途謂方術之途，義亦可通。)</span>隨意會情，皆有神驗。雖令與后小乖，按令今百里，即是古諸侯。以此論之，亦為妙著，時人譬之周宣。及爾朱兆入洛陽，即棄官與華陰隱士王騰周遊上洛山。</p>
<p style="margin-left:1em">孝義里東市北殖【校】<span class='note-inline'>(吳琯本、漢魏本殖作植。太平廣記四百三十九亦作植。)</span>貨里，里【校】<span class='note-inline'>(廣記里字不重。)</span>有太常民劉胡，兄弟四人，以屠為業。永安年中，胡煞【校】<span class='note-inline'>(各本作殺，同。)</span>猪，猪忽唱乞命，聲及四鄰。鄰【校】<span class='note-inline'>(吳琯本、漢魏本鄰字不重。)</span>人謂胡兄弟相毆【校】<span class='note-inline'>(吳琯本，漢魏本無毆字。廣記亦無。)</span>鬬而【校】<span class='note-inline'>(廣記無而字。)</span>來觀之，乃猪也。【校】<span class='note-inline'>(廣記猪下有胡字，屬下句。)</span>即捨宅為歸覺寺，合家人【校】<span class='note-inline'>(按廣記無人字。)</span>入道焉。普泰元年，此寺金像生毛，眉【校】<span class='note-inline'>(太平廣記一百三十九眉下有鬢字。)</span>髮悉皆具足。尚書左丞魏季景謂人曰：「張天錫有此事，其國遂滅，此亦不祥之徵。」至明年而廣陵被廢死。</p>
</div></div>
</div><!-- end of div[@id='body'] -->
</body></html>