<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>洛陽伽藍記校注</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<div class='other'><div class='other'><a id='mulu39' />
<p class='juan'>洛陽伽藍記校注卷第三</p><p class="byline">魏撫軍府司馬楊衒之撰</p><p class="byline">范祥雍校注</p></div></div>
<div class='div-other'><a id='mulu40' />
<p class='h1'>城南</p>
<div class='div-other'><a id='mulu41' /><p style="margin-left:1em;text-indent:-1em">景明寺，宣武皇帝所立也。【校】<span class='note-inline'>(吳琯本、漢魏本無也字。說郛四亦無也字。)</span>景明年中立，因以為名。在宣陽門外一里御道東。其寺東西南北，方五百步。前望嵩山、少室，却負帝城，青林垂影，綠水為文。形勝之地，爽塏獨美。山懸堂《光》觀，〈光〉盛一千餘間。【校】<span class='note-inline'>(各本堂作臺，光觀二字倒（吳琯本間字空格）。今光觀二字從乙。吳集證本與此同，云：「按此十字疑有脫誤。」)</span>〈複殿重房〉，【校】<span class='note-inline'>(各本皆有此四字。吳集證本無，與此同。按此與下句「交疏對霤」為對文，有之為是，今據補。)</span>交疏對霤，青臺紫閣，浮道相通，雖外有四時，而內無寒暑。房簷之外，皆是山池，竹松【校】<span class='note-inline'>(吳琯本、漢魏本竹松作「松竹」。)</span>蘭芷，垂列堦墀，含風團露，流香吐馥。至正光【校】<span class='note-inline'>(吳琯本、漢魏本光作元。按魏無正元年號，譌。)</span>年中，太后始造七層浮圖一所，去地百仞。是以邢子才碑文云：「俯聞【校】<span class='note-inline'>(吳琯本聞字空格。漢魏本聞作仰。)</span>激電，旁【校】<span class='note-inline'>(吳琯本旁作傍，通。)</span>屬奔星。」【校】<span class='note-inline'>(吳琯本星字空格。)</span>是也。莊飾華麗，侔於永寧。金盤寶鐸，煥爛霞表。</p>
<p style="margin-left:1em">寺有三池，萑蒲菱藕，水物生焉。或黃甲紫鱗，出沒於繁【校】<span class='note-inline'>(吳琯本、漢魏本、吳集證本繁作蘩。古相通用。)</span>藻，〈或〉【校】<span class='note-inline'>(吳琯本、漢魏本、綠君亭本、真意堂本皆有或字。按此與上或字相應，依文勢當有，今補。)</span>青鳧白雁，浮沈【校】<span class='note-inline'>(吳琯本、漢魏本、真意堂本浮沈作「沈浮」。)</span>於綠水。碾【校】<span class='note-inline'>(碾疑是[石*摩]之譌，說見注。)</span>磑舂簸，皆用水功。</p>
<p style="margin-left:1em">伽藍之妙，最得【校】<span class='note-inline'>(吳琯本、漢魏本得作為。按說郛亦作為。)</span>稱首。時世好崇福，四月七日，京師諸像皆來此寺。尚書祠【校】<span class='note-inline'>(吳琯本、漢魏本、真意堂本、吳集證本祠下有部字。按說郛亦有部字。)</span>曹錄像凡【校】<span class='note-inline'>(吳琯本、漢魏本凡作名，說郛亦作名。真意堂本凡上有名字。)</span>有一千餘軀。至八月（日）《節》，【校】<span class='note-inline'>(各本月節二字作日字。吳集證云：「以上句四月七日校之，當從各本為長。」按吳說是也。說郛亦作日字。今從各本正。)</span>以次入宣陽門，向閶闔宮前受皇帝散花。于時金花映日，寶蓋浮雲，旛幢若林，香煙似霧。梵樂法音，聒動天地。百戲騰驤，所在駢比。名僧德眾，負錫為羣；信徒法侶，持花成藪。車騎填咽，繁衍相傾。時有西域胡沙門見此，唱言佛國。至永熙年中，始詔國子祭酒邢子才為寺碑文。</p>
<p style="margin-left:1em">子才河間人也。志性通敏，風情雅潤，【校】<span class='note-inline'>(漢魏本此句作「風雅潤朗」。吳琯本作「風雅潤」，潤下空格。)</span>下帷覃思，溫故知新，文宗學府，䠮【校】<span class='note-inline'>(吳琯本、漢魏本、真意堂本䠮作跨。)</span>班、馬而孤上；英規勝範，凌【校】<span class='note-inline'>(吳琯本、漢魏本、真意堂本凌作陵，同。)</span>許、郭而獨高。是以衣冠之士，輻湊其【校】<span class='note-inline'>(吳琯本、漢魏本其作在。)</span>門；懷道之賓，去來滿室。昇【校】<span class='note-inline'>(吳琯本、漢魏本、真意堂本昇作升，相通。)</span>其堂者，若登孔氏之門；沾其賞者，猶聽【校】<span class='note-inline'>(吳琯本、漢魏本、真意堂本聽作得。)</span>東吳之句。籍甚當時，聲馳遐邇。正光中，【校】<span class='note-inline'>(吳琯本、漢魏本、真意堂本中作末。)</span>解褐為世宗挽郎、奉朝請，尋進中書侍郎黃門。子才洽聞博見，無所不通，軍國制度，罔不訪及。自王室不靖，虎門業廢，後【校】<span class='note-inline'>(吳琯本、漢魏本、真意堂本後作復。)</span>遷國子祭酒，謨訓上庠。子才罰惰賞勤，專心勸誘，青領之生，竟【校】<span class='note-inline'>(各本竟作競。吳集證云：「當從各本作競。」按竟字疑因競壞半字而譌。)</span>懷雅術。洙、泗之風，茲焉復盛。永熙年末，以母老辭，帝不許之。子才恪請懇至，【校】<span class='note-inline'>(吳琯本、漢魏本、恪請作「辭請」，綠君亭本、真意堂本作「辭情」。)</span>辭【校】<span class='note-inline'>(吳琯本、漢魏本、綠君亭本、真意堂本辭作涕。)</span>淚俱下，帝乃許之，詔以光祿大夫歸養私庭，所生（在）【校】<span class='note-inline'>(吳琯本、漢魏本、綠君亭本、真意堂本生作在。吳集證云：「按所生謂母也。各本作所在，誤矣。」按北齊書邵傳云：「詔所在特給兵力五人」，與此文正相同，則在字為是，吳說非是。今從各本正。)</span>之處，給事力五人，歲一朝以備顧問。王侯祖道，若漢朝之送二疏。暨皇居徙鄴，民訟殷繁，前格後詔，【校】<span class='note-inline'>(吳琯本、漢魏本、真意堂本此句作「前革後沿」。綠君亭本格下注云，「一作革」；詔下注云：「一作沿」吳集證云：「各本作前革後沿，誤。」)</span>自相與【校】<span class='note-inline'>(綠君亭本、真意堂本與作予。)</span>奪，法吏疑獄，簿領成山。乃勑子才與散騎常侍溫子昇撰麟趾新制十五篇，省府以之決疑，州郡用為治本。武定中，除驃騎大將軍西兗州刺吏，為政清靜，吏民安之。後【校】<span class='note-inline'>(吳琯本、漢魏本、真意堂本後作復。)</span>徵為中書令。時戎馬在郊，朝廷多事，國禮朝儀，咸【校】<span class='note-inline'>(吳琯本、漢魏本、真意堂本咸作或。綠君亭本注云：「一作或。」)</span>自子才出。所製詩賦詔策章表碑頌讚【校】<span class='note-inline'>(吳琯本、漢魏本、真意堂本讚作贊，同。)</span>記五百篇，皆傳於世。鄰國欽其模楷，朝野以為美談也。</p>
</div>
<div class='div-other'><a id='mulu42' /><p style="margin-left:1em;text-indent:-1em">大統寺在景明寺西，即【校】<span class='note-inline'>(吳琯本、漢魏本無即字。)</span>所謂利民里。【校】<span class='note-inline'>(太平寰宇記三洛陽縣下引郡國志作利仁里。)</span>寺南有三公令史高顯略（洛）宅。【校】<span class='note-inline'>(張合校云：「案寰宇記作尚書高顯棠。」按太平廣記三百九十一作高顯洛，據下文則作洛為是，今從之。西陽雜俎十物異篇作洛陽令史高顯。)</span>每【校】<span class='note-inline'>(真意堂本每下有于字。廣記每上有洛字，下有於字。)</span>夜見赤光行於【校】<span class='note-inline'>(說郛四無於字。)</span>堂前，如此者非一。向光明所掘地丈餘得黃金百斤，銘云：「蘇秦家金，得者為吾造功德。」顯略（洛）【校】<span class='note-inline'>(廣記顯略二字作洛。)</span>遂造招福寺。【校】<span class='note-inline'>(吳琯本、漢魏本此下有「以世」二字。真意堂本下有「以此」二字。唐鈎沈本作「以是」。)</span>人【校】<span class='note-inline'>(說郛作世。廣二記作「世又」二字。)</span>謂此地是蘇秦舊宅，【校】<span class='note-inline'>(廣記舊下有時字。)</span>當時元义【校】<span class='note-inline'>(吳琯本、漢魏本、真意堂本义作義。照曠閣本、吳集證本作乂。廣記作義。)</span>秉政，聞其得金，就洛【校】<span class='note-inline'>(綠君亭本洛作落。照曠閣本、唐鈎沈本作略。廣記作洛，與此同。)</span>索之，【校】<span class='note-inline'>(吳琯本、漢魏本無之字。)</span>以二十斤【校】<span class='note-inline'>(吳琯本、漢魏本二十作「十二」。)</span>與之。衒之按：蘇秦時未有佛法，功德者不必是【校】<span class='note-inline'>(廣記是作起。)</span>寺，應【校】<span class='note-inline'>(廣記應作或。)</span>是碑銘之類，頌其聲跡也。【校】<span class='note-inline'>(廣記此句作「頌聲績也」。)</span>東有秦太師（上）公【校】<span class='note-inline'>(各本師作上，吳集證云：「按綱目：神龜元年，司徒胡國珍卒，追號太上秦公，葬以殊禮。迎太后母皇甫氏之柩合葬，謂之太上秦孝穆君，則師字當從各本作上。」案本書卷二秦太上君寺亦作上，此師字當誤，今正。)</span>二寺，【校】<span class='note-inline'>(吳琯本、漢魏本此文頂格別起行，張合校本從之。按說郛引此亦別為一則。)</span>在景明南一里。西寺，太后所立；東寺，皇【校】<span class='note-inline'>(吳琯本、漢魏本、真意堂本皇譌作黃。)</span>姨所建，【校】<span class='note-inline'>(吳琯本、漢魏本建作造。說郛亦作造。)</span>並為父追福，因以名之。時人號為雙女寺。並門【校】<span class='note-inline'>(吳琯本、漢魏本門下有俱字。)</span>隣洛水，林木扶疎，布葉垂陰。各有五層浮圖一所，高五十丈，素綵布【校】<span class='note-inline'>(吳琯本、漢魏本、真意堂本布作畫。)</span>工，比於景明。至於六齋，常有中黃門一人，監護僧舍，襯施供具，諸寺莫及焉。</p>
<p style="margin-left:1em">寺東有靈臺一所，基址雖頹，猶高五丈餘，即是漢〈光〉武帝【校】<span class='note-inline'>(吳琯本、漢魏本漢武帝作「漢光武」。案武帝都長安，不應立靈臺於洛陽，疑非。元河南志三亦作「漢光武」，與水經注合，當是。今從正。)</span>所立者。靈臺東辟雍，是魏武所立【校】<span class='note-inline'>(吳琯本、漢魏本立下有作字。)</span>者。至我【校】<span class='note-inline'>(吳琯本、漢魏本無我字。)</span>正光中，造明堂於辟雍之西南，上圓下方，八牕四闥。汝南王復造磚浮圖於靈臺之上。孝昌初，妖賊四侵，州郡失據。朝廷設募征格於堂之北，從戎者拜曠掖【校】<span class='note-inline'>(吳琯本、漢魏本掖作夜。吳集證云：「按魏書百官志第九品有曠野將軍。從第九品有偏將軍、裨將軍。此曠掖二字疑是曠野之譌也。」)</span>將軍、偏將軍、裨將軍。當時甲冑之士，號明堂隊。【校】<span class='note-inline'>(吳琯本、漢魏本無隊字。)</span>時【校】<span class='note-inline'>(法苑珠林一百十三酒肉篇之餘篇、太平廣記二百九十二引時下有有字。)</span>虎賁駱【校】<span class='note-inline'>(珠林、廣記駱作洛。太平寰宇記三引郡國志亦作洛。)</span>子淵者，自云洛陽人。昔孝昌年，【校】<span class='note-inline'>(吳集證本無昔字。珠林、廣記皆無昔字，年作中。按本書紀年例，昔字當衍。)</span>戍在【校】<span class='note-inline'>(珠林、廣記在作於。)</span>彭城。其同營人樊元寶得假還京，【校】<span class='note-inline'>(吳琯本、漢魏本京下有師字。珠林、廣記亦有師字。)</span>子淵附書一封，令達其家，【校】<span class='note-inline'>(廣記無令達其家四字。珠林作「令至」二字。)</span>云：「宅在靈臺南，近洛河，【校】<span class='note-inline'>(吳琯本、漢魏本河作水。珠林、廣記亦作水。)</span>卿【校】<span class='note-inline'>(吳琯本、漢魏本、真意堂本作鄉。廣記亦作鄉。珠林作卿。鄉疑卿之形譌。)</span>但是【校】<span class='note-inline'>(吳琯本、漢魏本、真意堂本但是作「即是」。珠林、廣記無是字。)</span>至彼，家人自出相看。」元寶如其言，至靈【校】<span class='note-inline'>(珠林無靈字。)</span>臺南，了【校】<span class='note-inline'>(珠林了作可，廣記作見。)</span>無人家可問，【校】<span class='note-inline'>(珠林、廣記皆無可問二字。)</span>徙【校】<span class='note-inline'>(珠林徙譌作從。)</span>倚欲去。忽見一老翁【校】<span class='note-inline'>(吳琯本、漢魏本翁作公。綠君亭本注云：「一作公。下同。」珠林亦作公，下同。)</span>來問：【校】<span class='note-inline'>(珠林、廣記來問作「問云」。)</span>「從何【校】<span class='note-inline'>(吳集證本從何作「何從」。)</span>而來，徬【校】<span class='note-inline'>(吳琯本、漢魏本徬作傍。珠林作彷。同。)</span>徨於此？」元寶具向道之。老翁云：「是【校】<span class='note-inline'>(珠林無是字。)</span>吾兒也。」取書，引元寶入。遂見館閣崇寬，屋宇佳麗。坐，【校】<span class='note-inline'>(珠林、廣記坐上有既字。)</span>命婢取酒。須臾，見【校】<span class='note-inline'>(珠林無見字。)</span>婢抱一死小兒而過，元寶初【校】<span class='note-inline'>(珠林初作遇。廣記無初字。)</span>甚怪之。俄而酒至，色【校】<span class='note-inline'>(珠林、廣記色上有酒字。)</span>甚紅，香美異常。兼設珍羞，海陸具備。【校】<span class='note-inline'>(吳琯本、漢魏本、真意堂本具備作「備具」。珠林、廣記具備作「備有」。)</span>飲訖辭還，【校】<span class='note-inline'>(珠林、廣記辭還作「告退」。)</span>老翁送元寶出，云：「後會難期。」以為悽恨，別甚殷勤。【校】<span class='note-inline'>(珠林殷勤作「慇懃」，同。)</span>老翁還入，元寶不復見其門巷。但見高崖對水，淥波東傾。【校】<span class='note-inline'>(吳琯本、漢魏本、真意堂本東傾作「漣漪」。珠林無東傾二字。)</span>唯見【校】<span class='note-inline'>(珠林唯上有「頃時」二字。廣記無唯見二字。)</span>一童子可年十五，【校】<span class='note-inline'>(廣記五上有四字。)</span>新溺死，鼻中出血。【校】<span class='note-inline'>(珠林、廣記出血作「血出」。)</span>方知所飲酒，是其【校】<span class='note-inline'>(珠林是其作「乃是」。)</span>血也。及還彭城，子淵已失矣。元寶與子淵同戍三年，不知是洛水之神也。</p>
</div>
<div class='div-other'><a id='mulu43' /><p style="margin-left:1em;text-indent:-1em">報德寺，高祖孝文皇帝所立也，為馮太后追福，在開陽門外三里。</p>
<p style="margin-left:1em">開陽門【校】<span class='note-inline'>(吳琯本、漢魏本、真意堂本陽作道。說郛四作陽，與此同。)</span>御道東有漢國子學堂。堂前有三種字石經二十五碑，表裏刻之。寫春秋、尚書二部，作篆、科斗、隸三種字，漢右中郎將【校】<span class='note-inline'>(吳琯本、漢魏本、真意堂本無將字。)</span>蔡邕筆之遺跡也。【校】<span class='note-inline'>(此句疑在「寫周易、尚書、公羊、禮記四部」句下，誤倒於前，說見注。)</span>猶有十八碑，餘皆殘毀。復有石碑四十八枚，亦表裏隸書，寫周易、尚書、公羊禮記四部。又讀書（讚學）碑【校】<span class='note-inline'>(吳琯本、漢魏本、真意堂本讀書作「讚學」。按元河南志三、說郛皆作「讚學」，是，今據正。)</span>一所，並在堂前。魏文帝作典論云（六）【校】<span class='note-inline'>(吳琯本、漢魏本云作六。真意堂本云下有六字。吳集證云：「按魏志：明帝太和四年二月戊子，以文帝典論刻石立於廟門之外。水經注：魏明帝又刊典論六碑附於其次。則此云字乃六字之誤也。」按元河南志、說郛皆作六碑，是也，今正。)</span>碑，至太和十七年，猶有四□〈存〉，【校】<span class='note-inline'>(綠君亭本、真意堂本空格作存，今從補。吳琯本、漢魏本無空格。說郛亦無空格。元河南志三作「猶有四碑」。)</span>高祖題為勸學里。里【校】<span class='note-inline'>(綠君亭本里下有內字，說郛亦有內字。)</span>有文覺、【校】<span class='note-inline'>(各本文作大，說郛亦作大。吳集證本作文，與此同。)</span>三寶、寧遠三寺。【校】<span class='note-inline'>(吳集證云：「按此十字（里有文覺、三寶、寧遠三寺）疑在武定四年大將軍遷石經於穎十二字下，刊本誤倒也。」)</span>武定四年，大將軍遷石經於㯋（鄴）。【校】<span class='note-inline'>(各本頴作鄴。吳集證云「按魏孝靜帝紀：武定四年八月，遷洛陽漢、魏石經於鄴。隋書經籍志：後魏之末，齊神武執政，自洛陽遷於鄴都。此頴字當從各本作鄴。」按元河南志、說郛亦皆作鄴，今從正。)</span>週迴有園，珍果出焉。有【校】<span class='note-inline'>(綠君亭本注云：「一作如。」真意堂本無有字。)</span>大谷【校】<span class='note-inline'>(各本無大谷二字。吳集證本有，與此同。)</span>〈含消〉【校】<span class='note-inline'>(綠君亭本、真意堂本有含消二字。按太平御覽九百六十九及說郛皆作「含消梨」，今據補。)</span>棃，〈重十斤，從樹着地，盡化為水〉。【校】<span class='note-inline'>(綠君亭本、真意堂本有此十一字。說郛亦有，今據補。御覽作「重六斤，禁苑所無也。從樹投地，盡散為水焉」。酉陽雜俎十物異篇云：「洛陽報德寺棃重六斤。」)</span>〈世人云〉：「〈報德之棃〉，【校】<span class='note-inline'>(各本皆無此七字。御覽有，於義為是，今據補。)</span>承光之柰。」【校】<span class='note-inline'>(吳琯本、漢魏本無此四字，作如字。真意堂本承上有如字。綠君亭本承上有有字，注云：「一作如。」吳集證云：「疑此當作有大谷棃，如承光之柰。」按此文各本紛歧，皆因脫去上文七字，遂致文晦難讀。校刊者又以意損益，更滋疑惑。御覽所引原文不誤，可以補正。)</span>承光寺亦多果木，柰味甚美，冠於京師。</p>
</div>
<div class='div-other'><a id='mulu44' /><p style="margin-left:1em">勸學里東有延賢里，【校】<span class='note-inline'>(吳琯本、漢魏本自勸學里下別為一則，另起行，頂格。)</span>里內有正覺寺，<span class='note-inline'>(說郛作「王覺寺」，疑誤。)</span>尚書令王肅所立也。肅字公懿，【校】<span class='note-inline'>(吳琯本、漢魏本、真意堂本公作恭。太平廣記四百九十三及魏書本傳亦作恭。)</span>琅琊人也。【校】<span class='note-inline'>(綠君亭本無也字。)</span>偽齊雍州刺史奐之子也。贍學多通，才辭美茂，為齊祕書丞。太和十八年，背逆歸順。時高祖新營洛邑，多【校】<span class='note-inline'>(按廣記多作凡。元河南志亦作凡。)</span>所造制《論》，【校】<span class='note-inline'>(吳琯本、漢魏本、綠君亭本、真意堂本皆無論字。綠君亭本、真意堂本制作製。吳集證本無造字。按廣記、元河南志亦無論字。此論字當衍。)</span>肅博識舊事，大有裨益。高祖甚重之，常呼【校】<span class='note-inline'>(廣記呼下有曰字。)</span>王生。延賢之名，因【校】<span class='note-inline'>(吳琯本、漢魏本、真意堂本無因字。)</span>肅立之。肅在江南之日，聘謝氏女為妻。及至京師，復尚公主。〈其後謝氏入道為尼，亦來奔肅。見肅尚主〉，【校】<span class='note-inline'>(各本皆無。廣記有此十六字，與下文相應，有之當是，今據補。)</span>謝作五言詩以贈之。其詩曰：「本為箔【校】<span class='note-inline'>(吳琯本、漢魏本、真意堂本箔作簿。)</span>上蠶，今【校】<span class='note-inline'>(綠君亭本注云：「一作無。」)</span>作機上絲。得路逐勝去，頗憶【校】<span class='note-inline'>(廣記憶作意。)</span>纏綿【校】<span class='note-inline'>(綠君亭本注云：「一作絲。」)</span>時。」公主代肅答謝云：「針【校】<span class='note-inline'>(吳琯本、漢魏本、吳集證本作鍼，同。)</span>是貫線【校】<span class='note-inline'>(吳琯本、漢魏本線作綿。吳集證本作錦。)</span>物，目【校】<span class='note-inline'>(吳集證本作自。)</span>中恆任絲。得帛縫新去，何能衲【校】<span class='note-inline'>(吳琯本、漢魏本、真意堂本衲作納。廣記亦作納。)</span>故時。」肅甚〈有〉【校】<span class='note-inline'>(吳琯本、漢魏本、真意堂本、吳集證本甚下有有字。綠君亭本注云：「一本多有字。」今補。)</span>愧謝之色，【校】<span class='note-inline'>(綠君亭本無色字，注云：「一本多色字。」按廣記此句作「肅甚悵悵。」)</span>遂造正覺寺以憩之。肅憶父非理受禍，常有子胥報楚之意。卑【校】<span class='note-inline'>(各本卑作畢。吳集證本作卑，與此同。)</span>身素服，不聽樂，【校】<span class='note-inline'>(吳琯本、漢魏本、綠君亭本、真意堂本樂上有音字。)</span>時人以此稱之。肅初入國，不食羊肉及酪漿【校】<span class='note-inline'>(太平御覽九百三十七引無漿字。)</span>等物，【校】<span class='note-inline'>(吳琯本、漢魏本無物字。御覽亦無物字。)</span>常飯鯽魚羹，渴飲茗汁。京師士子，道【校】<span class='note-inline'>(各本道作見。吳集證本作道，與此同。)</span>肅一飲一斗，號為「漏巵」。經數年已後，肅與高祖殿會，食羊肉酪粥甚多。高祖怪之，謂肅曰：「卿【校】<span class='note-inline'>(吳琯本、漢魏本、真意堂本卿作即。)</span>中國之味也。羊肉何如魚羹？茗飲何如酪漿？」【校】<span class='note-inline'>(吳琯本、漢魏本此二句作「羊肉何如，魚羹何如，茗飲酪漿何如？」按曾慥類說六作「羊肉何如魚羹，茗飲何如酪漿？」與此相同。)</span>肅對曰：「羊者是陸產之最，魚者乃【校】<span class='note-inline'>(吳琯本、漢魏本乃作是。)</span>水族【校】<span class='note-inline'>(綠君亭本族譌作旌。按類說亦作族。)</span>之長。所好不同，並各稱珍。以味言之，甚是【校】<span class='note-inline'>(吳琯本、漢魏本甚是作是有。真意堂本是作有。)</span>優劣。羊比齊、魯大邦，魚比邾、莒小國。唯茗不中，與酪作奴。」【校】<span class='note-inline'>(類說作「酪不中，與茗作奴」。酪茗二字互譌。)</span>高祖大笑，因舉酒【校】<span class='note-inline'>(按類說作舉巵。太平廣記一百七十四作「因舉巵，屬羣臣及親王等酒」)</span>曰：「三三橫，兩兩縱，【校】<span class='note-inline'>(類說縱作從。)</span>誰能辨之賜金鍾。」御史中丞（尉）【校】<span class='note-inline'>(廣記、類說丞作尉。按魏書彪傳作御史中尉。御史中丞後魏時為御史中尉見通典二十四；秩為從三品，見魏書官氏志，則此文作尉為是，今正。)</span>李彪曰：「沽酒老嫗瓮【校】<span class='note-inline'>(吳琯本、漢魏本、真意堂本瓮作甕。廣記亦作甕。)</span>注[土*瓦]（瓨），【校】<span class='note-inline'>(吳集證云：「[土*瓦]當是瓨字之誤。說文：瓨，罌長頸，受十升。讀若洪，從瓦，工聲。此與上下句韻協也。」按類說作[工*几]，當亦是瓨字，左傍工字尚未誤，吳說是也，今據正。)</span>屠兒割肉與秤【校】<span class='note-inline'>(廣記作稱。)</span>同。」尚書右【校】<span class='note-inline'>(按廣記右作左。類說尚書右丞作左右。)</span>丞甄琛曰：「吳人浮水自云工，妓【校】<span class='note-inline'>(廣記妓作技。)</span>兒擲絕（繩）【校】<span class='note-inline'>(各本絕作繩。吳集證云：「絕當從各本作繩。」按類說亦作繩，今從之。廣記作袖。)</span>在虛空。」彭城王勰曰：「臣始【校】<span class='note-inline'>(廣記始作思。)</span>解此字【校】<span class='note-inline'>(吳琯本、漢魏本無字字。)</span>是習字。」高祖即以金鍾賜彪。朝廷服彪聰明有智，【校】<span class='note-inline'>(吳琯本、漢魏本智作知。廣記亦作知，同。)</span>甄琛和之亦速。彭城王謂肅曰：「卿不重齊魯大邦，而愛邾莒小國。」【校】<span class='note-inline'>(案錦繡萬花谷三十五引愛作好，小作少。)</span>肅對曰：「鄉曲所美，不得不好。」彭城王重謂曰：【校】<span class='note-inline'>(太平御覽八百六十七此句作「勰復謂曰。」)</span>「卿明日顧我，為卿設邾莒之食，【校】<span class='note-inline'>(御覽、萬花谷食作飧。)</span>亦有酪奴。」【校】<span class='note-inline'>(萬花谷酪作茗。)</span>因此復號茗飲為酪奴。【校】<span class='note-inline'>(萬花谷酪作茗。)</span>時給事中劉縞【校】<span class='note-inline'>(吳琯本、漢魏本、真意堂本縞作鎬。下同。案御覽引作縞，與此同。)</span>慕肅之風，專習茗飲，彭城王謂縞曰：「卿不慕王侯八珍，好蒼頭水厄。海上有逐臭【校】<span class='note-inline'>(吳琯本、漢魏本臭作臰。御覽亦作臰。臰是臭之俗字。)</span>之夫，里內有學顰之婦，以卿言之，即是也。」【校】<span class='note-inline'>(御覽無即字。)</span>其彭城王家有吳奴，以此言戲之。自是朝貴讌【校】<span class='note-inline'>(吳琯本、漢魏本讌作燕，同。)</span>會，雖設茗飲，皆恥不復食，唯【校】<span class='note-inline'>(御覽唯作雖。)</span>江表殘民遠來降者好之。【校】<span class='note-inline'>(吳琯本、漢魏本、真意堂本好之作「飲焉」。御覽引作「好之」，與此同。)</span>後蕭衍子西豐侯蕭正德歸降時，【校】<span class='note-inline'>(御覽時字作「侍中」二字。)</span>元义【校】<span class='note-inline'>(吳琯本、漢魏本、真意堂本义作義。照曠閣本、吳集證本作乂。按御覽作义。與此同。下同。)</span>欲為之【校】<span class='note-inline'>(吳琯本、漢魏本、真意堂本無之字。)</span>設茗，先問：「卿於水厄多少？」正德不曉义意，答曰：【校】<span class='note-inline'>(御覽無曰字。)</span>「下官【校】<span class='note-inline'>(吳琯本、漢魏本官下有雖字。御覽亦有雖字。)</span>生於【校】<span class='note-inline'>(御覽無於字。)</span>水鄉，而【校】<span class='note-inline'>(御覽無而字。)</span>立身以來，未遭陽侯之難。」元义與舉坐之客皆【校】<span class='note-inline'>(吳琯本、漢魏本、真意堂本皆作大。)</span>笑焉。【校】<span class='note-inline'>(御覽此句作「舉坐笑焉」。)</span></p>
</div>
<div class='div-other'><a id='mulu45' /><p style="margin-left:1em;text-indent:-1em">龍華寺，廣陵王所立也；追聖寺，北海王所立也。並在報恩（德）寺【校】<span class='note-inline'>(各本恩字皆作德。按此承上報德寺而言，德字是，今據正。)</span>之東。法事僧房，比秦太上公。京師寺皆種雜果，而此三【校】<span class='note-inline'>(綠君亭本三作二。按三寺謂龍華、追聖、報德。)</span>寺，園林茂盛，莫之與【校】<span class='note-inline'>(吳琯本、漢魏本之與作「與之」。)</span>爭。宣陽門外四里【校】<span class='note-inline'>(吳琯本、漢魏本、真意堂本此條連屬上文，不別起。)</span>至洛水上作浮橋，所謂永橋也。神龜中，常景為汭頌。【校】<span class='note-inline'>(吳琯本、漢魏本汭頌作「勒銘」。真意堂本汭作勒。案元河南志三云：「常景為銘。」嚴可均全後魏文三十二載此文，題為洛橋銘，則所據本當亦作勒銘。)</span>其辭曰：「浩浩大川，决决（泱泱）【校】<span class='note-inline'>(綠君亭本决决作決決。吳集證本作泱泱。按全後魏文作泱泱。泱泱本詩小雅，見注。决字義不合，吳集證本是也，今從正。)</span>清洛，導源熊耳，控流巨壑。納穀吐伊，貫周淹亳，近達河宗，遠朝海若。兆維洛食，【校】<span class='note-inline'>(吳琯本、漢魏本兆作非。)</span>實同（曰）【校】<span class='note-inline'>(吳琯本、漢魏本同作曰。吳集證云：「當從何本作曰。」案全後魏文亦作曰。今正。)</span>土中。上應【校】<span class='note-inline'>(吳琯本、漢魏本、真意堂本應作映。)</span>張、柳，下據河、嵩，寒暑攸叶，日月載融。帝世光宅，□函〈夏〉下（同）風。【校】<span class='note-inline'>(吳琯本、漢魏本、真意堂本此句作「函夏□風」。吳集證本作「□夏下風」。唐鈎沈本、張合校本作「函夏同風」。按全後魏文作「函夏同風」。當是，說見注，今從之。)</span>前臨少室，却負太行，制巖東邑，峭【校】<span class='note-inline'>(按峭字義不合，疑是崤之誤，說見注。)</span>峘西疆。四險【校】<span class='note-inline'>(吳琯本、漢魏本險譌作驗。全後魏文作嶮。)</span>之地，六達之莊，恃德則固，失道則亡。詳觀古列（昔），【校】<span class='note-inline'>(吳琯本、漢魏本古譌作右，下空一格。案全後魏文列作昔。古列無義，今據正。吳集證據續古文苑引作古昔，唐鈎沈本與張合校本作古昔。當即據之。)</span>考【校】<span class='note-inline'>(吳琯本、漢魏本考作列。全後魏文亦作列。)</span>見邱、墳，乃禪乃革，或質或文。周餘九列，【校】<span class='note-inline'>(吳琯本、漢魏本、真意堂本列作裂。全後魏文亦作裂。列與裂聲同相通。)</span>漢季三分，魏風衰晚，晉景雕曛。天地發揮，【校】<span class='note-inline'>(吳琯本、漢魏本、真意堂本揮作輝。全後魏文亦作輝。)</span>圖書受命，皇建有極，神功無競。魏籙仰天，玄符握鏡，璽運會昌，龍圖受命。乃睠書軌，永懷寶定。【校】<span class='note-inline'>(吳琯本、漢魏本、真意堂本、吳集證本寶作保。全後魏文亦作保。寶保古相通。)</span>敷茲景跡，流美洪謨。【校】<span class='note-inline'>(吳琯本、漢魏本、真意堂本、吳集證本謨作模。全後魏文亦作模。模謨古通。)</span>襲我冠冕，正我神樞。水陸兼會，周、鄭交衢。爰勒洛汭，敢告中區。」南北兩岸有華表，舉高二十丈。華表上作鳳凰，似欲沖天勢。</p>
<p style="margin-left:1em">永橋以南，圜【校】<span class='note-inline'>(吳琯本、漢魏本圜作圓。元河南志三作員。圜、圓、員三字相通。)</span>丘以北，伊、洛之間，夾御道有四夷館。道東有四館。〈一名金陵，二名燕然，三名扶桑，四名崦嵫。道西有四館（里）〉：【校】<span class='note-inline'>(吳琯本、漢魏本、綠君亭本、真意堂本皆有此二十一字。吳集證云：「案歸正等皆里名也，不得言館。按綱目：魏於洛水橋南御道東作金陵、燕然、扶桑、崦嵫四館；道西立歸正、歸德、慕化、慕義四里，以處四方降者。則此當從各本作『道東有四館：一名金陵、二名燕然、三名扶桑、四名崦嵫。道西有四館：一曰歸正，二曰歸德、三曰慕化，四曰慕義。』道西有四館之館當作里。」按元河南志三亦作「夾道東有四夷館：一曰金陵、二曰燕然、三曰扶桑、四曰崦嵫。西有四夷里：一曰歸正、二曰歸德、三曰慕化、四曰慕義。」則四館下，當有此二十一字，吳說是也，今據各本補。道西有四館之館字，吳謂當作里，河南志正作里，今據改正。)</span>一曰歸正，二曰歸德，三曰慕化，四曰慕義。吳人投國者處金陵館，三年已後，賜宅歸正里。景明初，偽齊建安王【校】<span class='note-inline'>(吳琯本、漢魏本脫王字。)</span>蕭寶寅【校】<span class='note-inline'>(吳琯本、漢魏本寅作夤。下同。)</span>來降，封會稽公，為築宅於歸正里。後進爵為齊王，尚南陽長公主。寶寅恥與夷人同□〈列〉【校】<span class='note-inline'>(吳琯本、漢魏本、綠君亭本、真意堂本空格作列。元河南志亦作列，今據補。)</span>令公主啟世宗，求入城內。世宗從之，賜宅於永安里。正光四年中，蕭衍子西豐侯蕭正德來降，處金陵館，為築宅歸正里，正德捨宅為歸正寺。北夷來附者處燕然館，三年已後，賜宅歸德里。正光元年，【校】<span class='note-inline'>(吳琯本脫光字。漢魏本、真意堂本無元字。按元河南志作「正光中」。)</span>□□〈蠕蠕〉至（主）都（郁）久閭阿郍[肱-月+舟]【校】<span class='note-inline'>(吳琯本、漢魏本上空格作芮字，芮下亦空一格。至都作主郁，郍作那，[肱-月+舟]作肱。綠君亭本、真意堂本二空格作蠕蠕，至都作主郁。注云：「史作環，下同。」吳集證云：「案蠕蠕，國名也。郁久閭三字，姓也。阿那肱三字，名也。當作蠕蠕主郁久閭阿那肱來朝。案魏書肅宗紀阿那肱作阿那瓖。」案元河南志亦作北夷郁久閭阿郍肱，魏書蠕蠕傳云：「姓郁久閭氏」，吳說是也，今補正。郍[肱-月+舟]即那肱。)</span>來朝，執事者莫知所處。中書舍人常景議云：「咸寧中，單于來朝，晉世處之王公特進之【校】<span class='note-inline'>(吳琯本、漢魏本無之字。)</span>下，可班郍[肱-月+舟]蕃王、儀同之間。」朝廷從其議，又處之燕然館，賜宅歸德里。北夷酋長【校】<span class='note-inline'>(類說六作「北酋夷長」，誤。)</span>遣子入侍者，常秋來春去，避中國之熱，時人謂之鴈臣。【校】<span class='note-inline'>(類說作「號曰鴈臣」。)</span>東夷來附者處扶桑館，賜宅慕化里。西夷來附者處【校】<span class='note-inline'>(吳琯本、漢魏本、真意堂本處下有之字。)</span>崦嵫館，賜宅慕義里。自葱嶺已西，至於大秦，百國千城，莫不歡【校】<span class='note-inline'>(吳琯本、漢魏本、真意堂本歡作欵。)</span>附，商胡販客，日奔塞下，所謂【校】<span class='note-inline'>(吳琯本、漢魏本無謂字。)</span>盡天地之區已。【校】<span class='note-inline'>(吳琯本、漢魏本<span class='corr'>已</span>作矣。)</span>樂中國土風，因而宅者，不可勝數。是以附化之民，萬有餘家。門巷修整，閶闔填列，青槐蔭陌，綠樹【校】<span class='note-inline'>(吳琯本、漢魏本、綠君亭本、真意堂本樹作柳。)</span>垂庭，天下難得之貨，咸悉在焉。別立市於樂（洛）水南，【校】<span class='note-inline'>(各本樂作洛。吳集證云：「當從各本作洛。」案元河南志亦作洛，今正。)</span>號曰四通市，民間謂【校】<span class='note-inline'>(吳琯本、漢魏本謂作為。)</span>永橋市。【校】<span class='note-inline'>(吳琯本、漢魏本市譌作寺。)</span>伊、洛之魚，多於此賣，士庶須膾，皆詣取之。魚味甚美，京師語曰：「洛鯉伊魴，【校】<span class='note-inline'>(吳琯本、漢魏本、真意堂本此句作「伊洛鯉魴」。太平御覽九百三十六與元河南志亦作「伊洛鯉魴」。)</span>貴於牛【校】<span class='note-inline'>(御覽牛作元，當誤。)</span>羊。」</p>
<p style="margin-left:1em">永橋南道東有白象、獅子二坊。白象者，永平二年，乾羅國【校】<span class='note-inline'>(太平廣記四百四十一、元河南志三乾下有陁字。按本書五宋雲行紀亦作「乾陀羅國」。)</span>胡王【校】<span class='note-inline'>(廣記、元河南志皆無此二字。)</span>所獻，皆（背）施【校】<span class='note-inline'>(按廣記及元河南志三皆施作「背設」。此指乾羅國所獻之白象言，不當云皆。皆乃背之形譌，廣記等書是也，今據以正。)</span>五綵【校】<span class='note-inline'>(吳琯本、漢魏本、真意堂本綵作彩。廣記及元河南志作采。三字相通。)</span>屏風，七寶坐床，容數【校】<span class='note-inline'>(廣記數下有十字。)</span>人，真是異物。常養象於乘黃曹；【校】<span class='note-inline'>(廣記此句作「常養千乘黃」。千當是于之誤。元河南志常作詔。)</span>象常壞屋敗墻，【校】<span class='note-inline'>(廣記常下有曾字，敗作毀。元河南志敗亦作毀。)</span>走出於外，逢樹即拔，遇墻亦【校】<span class='note-inline'>(綠君亭本、真意堂本亦作則。)</span>倒。百姓驚怖，奔走交馳。太后遂徙象於此坊。獅子者，波斯國胡王【校】<span class='note-inline'>(元河南志三作「嚈噠國獻師子。」太平廣記四百四十一作波斯國。考通鑑一百五十二云：「波斯國獻師子於魏，醜奴留之。」即指此事。河南志似據魏書。)</span>所獻也，為逆賊万侯（俟）醜奴【校】<span class='note-inline'>(各本侯作俟，是。今據正。)</span>所獲，留於㓂中。永安末，醜奴破，【校】<span class='note-inline'>(吳琯本、漢魏本、真意堂本破下有滅字。)</span>始達京師。莊帝謂侍中李或【校】<span class='note-inline'>(吳集證本或作彧。按元河南志作彧，廣記作或。)</span>曰：「朕聞虎見獅子必伏，可覓誠（試）【校】<span class='note-inline'>(各本誠作試。吳集證云：「誠當從各本及廣記作試。」案元河南志亦作試。今正。)</span>之。」於是詔近山郡縣捕虎以送。鞏縣、山陽並送二虎一豹，帝在華林園觀之，於是虎豹【校】<span class='note-inline'>(廣記無「帝在」下十一字。)</span>見獅子，悉皆瞑目，不敢仰視。園中素有【校】<span class='note-inline'>(吳琯本、漢魏本有作育。)</span>一盲熊，【校】<span class='note-inline'>(吳琯本、漢魏本無盲字，熊作羆。按元河南志熊亦作羆。)</span>性甚馴，【校】<span class='note-inline'>(廣記作「惟甚馴善」。)</span>帝令取試之。虞人牽盲熊【校】<span class='note-inline'>(吳琯本、漢魏本盲熊作「育羆」。)</span>至，聞獅子氣，驚怖跳踉，曳鎻【校】<span class='note-inline'>(吳琯本、漢魏本鎻作鏁，同。)</span>而走，帝大笑。普泰元年，廣陵王即位，詔曰：「禽獸囚之，則違其性，宜放還山林。」獅子亦令送歸本國。送獅子胡【校】<span class='note-inline'>(吳琯本、漢魏本、綠君亭本、真意堂本胡作者。)</span>以波斯道遠，不可送【校】<span class='note-inline'>(吳琯本、漢魏本、真意堂本無送字。)</span>達，遂在路殺獅子而返。【校】<span class='note-inline'>(吳琯本、漢魏本殺作却。)</span>有司糺劾，罪以違旨論，廣陵王曰：「豈以獅子而罪人也？」遂赦之。</p>
</div>
<div class='div-other'><a id='mulu46' /><p style="margin-left:1em;text-indent:-1em">菩提寺，西域胡人所立也，【校】<span class='note-inline'>(法苑珠林一百十六送終篇、太平廣記三百七十五引塔寺（按當即伽藍記）皆無胡字。)</span>在慕義里。【校】<span class='note-inline'>(廣記無里字。)</span></p>
<p style="margin-left:1em">沙門達多【校】<span class='note-inline'>(酉陽雜俎十三尸穸篇作僧多。注云：「一曰達多。」)</span>發塚取甎，得一人以進。【校】<span class='note-inline'>(珠林、廣記進作送。)</span>時太后與明帝在華林都堂，【校】<span class='note-inline'>(廣記無都字。)</span>以為妖異，謂黃門侍郎徐紇曰：「上古以來，頗有此事否？」【校】<span class='note-inline'>(珠林、廣記否作不，同。)</span>紇曰：「昔魏時發塚，得霍光女婿范明犮家奴，說漢朝廢立，與史書相符。此【校】<span class='note-inline'>(珠林無此字。)</span>不足為異也。」后【校】<span class='note-inline'>(吳琯本、漢魏本、真意堂本后下有即字。)</span>令紇問其姓名，死來幾年，何所飲食？死者曰：【校】<span class='note-inline'>(珠林作「死者答曰」。廣記作「答曰」。)</span>「臣姓崔名涵，字子洪，【校】<span class='note-inline'>(吳琯本、漢魏本、真意堂本涵作洪，子洪作子涵，張合校本據之。按廣記及珠林皆作涵，作子洪，與此相同，則吳琯等本不足從。)</span>博陵安平人也。【校】<span class='note-inline'>(吳琯本、漢魏本陵作令。珠林、廣記無也字。)</span>父名暢，母姓魏，家在城西阜（準）財里。【校】<span class='note-inline'>(吳琯本、漢魏本、綠君亭本、真意堂本阜皆作準。按珠林作埠，廣記作阜。考本書四有準財里，雖不能確為一地，但本文下亦作準財里，則準字是也。今據正。)</span>死時年十五，今滿【校】<span class='note-inline'>(珠林、廣記滿作乃。)</span>二十七，在地〈下〉【校】<span class='note-inline'>(吳琯本、漢魏本、真意堂本有下字。按珠林、廣記亦皆有下字，今據補。)</span>十有二年，【校】<span class='note-inline'>(吳琯本、漢魏本十有作「有十」。珠林、廣記皆無有字。)</span>常似醉臥，無所食也。時復遊行，或遇飯食，如似【校】<span class='note-inline'>(廣記無似字。)</span>夢中，不甚辨了。」【校】<span class='note-inline'>(珠林辨作辯。)</span>后即遣門下錄事張秀攜<span class='note-inline'>(珠林無秀字，攜作儁，廣記亦無秀字，攜作雋。下同。)</span>詣準財里，【校】<span class='note-inline'>(珠林準作埠，廣記作阜。)</span>訪涵父母，果得【校】<span class='note-inline'>(珠林、廣記得作有。)</span>崔暢，其妻魏氏。【校】<span class='note-inline'>(廣記無氏字。珠林作「其妻姓魏」。)</span>秀攜問暢曰：「卿有兒死否？」暢曰：「有【校】<span class='note-inline'>(吳琯本、漢魏本、真意堂本有下有一字。)</span>息子【校】<span class='note-inline'>(吳琯本、漢魏本息下有字字。)</span>涵，【校】<span class='note-inline'>(珠林涵作洪。)</span>年十五而死。」【校】<span class='note-inline'>(珠林、廣記死作亡。)</span>秀攜曰：「為人所發，今日蘇活，在華林園中，【校】<span class='note-inline'>(珠林無中字。)</span>主人（上）故遣我來相問。」【校】<span class='note-inline'>(珠林作「主上遣我來相問」。廣記作「主上在華林園，遣我來問」。文稍有出入，人字顯是上字之誤，今據正。)</span>暢聞驚怖曰：「實無此兒，向者謬言。」秀攜還，【校】<span class='note-inline'>(廣記無還字。)</span>具以實陳聞，【校】<span class='note-inline'>(珠林聞下有「啟后」二字。)</span>后遣攜【校】<span class='note-inline'>(廣記無攜字。)</span>送涵回【校】<span class='note-inline'>(吳琯本、漢魏本回作向。珠林亦作向。)</span>家。暢聞涵【校】<span class='note-inline'>(吳琯本、漢魏本無涵字。)</span>至，門前起火，手持刀，魏氏把桃枝，謂曰：【校】<span class='note-inline'>(珠林謂曰作「拒之」，廣記作「拒之曰」三字。)</span>「汝不須來！吾非汝父，汝非吾子，急手【校】<span class='note-inline'>(吳琯本、漢魏本、真意堂本手作急。廣記無手字。珠林同作手。)</span>速去，可得無殃！」涵遂捨去，遊於京師，【校】<span class='note-inline'>(吳琯本、漢魏本師作巷。)</span>常宿寺門下，汝南王賜黃衣一具。【校】<span class='note-inline'>(珠林、廣記具作通。)</span>涵【校】<span class='note-inline'>(珠林、廣記無涵字。)</span>性畏日，不敢仰視，【校】<span class='note-inline'>(珠林、廣記作「不仰視天」。)</span>又畏水火及刀兵【校】<span class='note-inline'>(吳琯本、漢魏本、真意堂本、吳集證本刀兵作「兵刃」。珠林、廣記亦作「兵刃」。)</span>之屬。常走於逵【校】<span class='note-inline'>(珠林、廣記無逵字。)</span>路，遇【校】<span class='note-inline'>(吳琯本、漢魏本、真意堂本無遇字。珠林、廣記亦無遇字。)</span>疲則止，不徐行也，時人猶謂是鬼。洛陽太（大）市【校】<span class='note-inline'>(吳琯本、漢魏本、真意堂本、吳集證本太作大。珠林、廣記亦作大，今從之。)</span>北【校】<span class='note-inline'>(珠林、廣記北下有有字。)</span>奉終里，【校】<span class='note-inline'>(酉陽雜俎作「奉洛里」。)</span>里內之人多【校】<span class='note-inline'>(吳琯本、漢魏本、真意堂本無多字。)</span>賣送死人【校】<span class='note-inline'>(珠林、廣記無人字。)</span>之具及諸棺槨，涵謂曰：「作【校】<span class='note-inline'>(珠林、廣記無作字。)</span>柏木棺，勿以桑木為欀。」【校】<span class='note-inline'>(珠林、廣記欀作榱。酉陽雜俎作欀，與此同。)</span>人問其故，涵曰：「吾在地下，見人發鬼兵，有一鬼訴【校】<span class='note-inline'>(珠林、廣記無訴字。)</span>稱是柏棺，應免。主兵吏【校】<span class='note-inline'>(珠林主兵作「兵主」，兵屬上讀。廣記無主字。)</span>曰：『爾雖柏棺，桑木為欀。』【校】<span class='note-inline'>(珠林爾作你，欀作榱。廣記欀作榱。)</span>遂不免。」【校】<span class='note-inline'>(吳琯本、漢魏本免下有兵字。)</span>京師聞此，【校】<span class='note-inline'>(珠林師下有仰字。)</span>柏木踴【校】<span class='note-inline'>(珠林踴作勇，廣記作湧，同。)</span>貴。人疑【校】<span class='note-inline'>(珠林疑譌作擬。)</span>賣棺【校】<span class='note-inline'>(吳琯本、漢魏本無棺字。)</span>者貨涵【校】<span class='note-inline'>(廣記貨誤作化。)</span>發此等之言也。【校】<span class='note-inline'>(吳琯本、漢魏本、真意堂本作「發此言也」。珠林、廣記作「故發此言」。)</span></p>
</div>
<div class='div-other'><a id='mulu47' /><p style="margin-left:1em;text-indent:-1em">高陽王寺，高陽王雍之宅也，在津陽門【校】<span class='note-inline'>(太平廣記二百三十六津作清，誤。元河南志三作「津陽門」。)</span>外三里御道西。【校】<span class='note-inline'>(吳琯本、漢魏本、真意堂本西下有傍字。廣記亦有旁字，三里作「數里」。)</span>雍為爾朱榮所害也，捨宅以為寺。</p>
<p style="margin-left:1em">正光中，雍為丞相，給輿、【校】<span class='note-inline'>(吳琯本、漢魏本、真意堂本無輿字。綠君亭本亦無，注云：「一本多一輿字。」廣記亦無輿字。)</span>羽葆鼓吹、虎賁班劍百人。貴極人臣，富兼山海，居止第宅，【校】<span class='note-inline'>(廣記無止字宅字。)</span>匹於帝宮。白殿【校】<span class='note-inline'>(廣記殿作壁。)</span>丹檻，【校】<span class='note-inline'>(吳琯本、漢魏本、吳集證本檻作楹。)</span>窈窕連亘；飛簷反【校】<span class='note-inline'>(吳琯本、漢魏本、真意堂本反作峻。綠君亭本作仄，注云：「一作峻」。廣記作華。按此語本西京賦，見注，反字是也。)</span>宇，轇轕週【校】<span class='note-inline'>(吳琯本、漢魏本、真意堂本週作周。廣記亦作周，通。)</span>通。僮僕六千，妓女五百，隋珠【校】<span class='note-inline'>(吳琯本、漢魏本隋作隨，同。)</span>照日，羅衣【校】<span class='note-inline'>(廣記衣作綺。)</span>從風，自漢、晉以來，諸王豪侈未之【校】<span class='note-inline'>(吳琯本、漢魏本無之字。)</span>有也。出則鳴騶御道，【校】<span class='note-inline'>(吳集證本御作夾。)</span>文物成行，鐃吹響發，【校】<span class='note-inline'>(吳琯本、漢魏本響發作「發響」。廣記作「競嚮」。)</span>笳聲哀轉；【校】<span class='note-inline'>(廣記轉作囀，同。)</span>入則歌姬舞女，擊筑【校】<span class='note-inline'>(吳琯本、漢魏本、真意堂本擊筑作「繁竹」。)</span>吹笙，【校】<span class='note-inline'>(廣記下有而字。)</span>絲管迭奏，連宵【校】<span class='note-inline'>(吳琯本、漢魏本宵作霄，誤。)</span>盡日。其【校】<span class='note-inline'>(廣記無其字。)</span>竹林魚池，侔於禁苑，芳草如積，珍木連陰。雍嗜口味，厚自奉養，一日（食）<span class='note-inline'>(吳琯本、漢魏本、吳集證本日作食。太平廣記一百六十五、類說六亦作食，今據正。)</span>必以數萬錢為限，海陸珍羞，方丈於前。陳留侯李崇謂人曰：「高陽一日（食），【校】<span class='note-inline'>(吳琯本、漢魏本、真意堂本、吳集證本日作食。廣記作食。通鑑一百四十九亦作食。類說作飯，當是食之譌。今據正。)</span>敵我千日。」崇為尚書令儀同三司，亦富傾天下，僮僕千人。而性多儉恡，【校】<span class='note-inline'>(廣記恡作吝，同。類說作嗇。)</span>惡衣麄食，亦常無肉，【校】<span class='note-inline'>(各本皆作「常無肉味」。吳集證本與此同。太平御覽九百七十六及廣記、類說皆作「食常無肉」。)</span>止有〈韭茹〉韭菹。【校】<span class='note-inline'>(按御覽、廣記、類記皆有「韭茹」二字。考下文云：「二九一十八。」二九者即二韭也（韭九諧音），則此當有韭茹二字，各本皆脫去，今據御覽等書補。吳琯本、漢魏本菹作薤。類說亦作薤。御覽、廣記作葅。)</span>崇客李元佑【校】<span class='note-inline'>(吳琯本、漢魏本、真意堂本佑作祐。廣記作祐。下同。御覽作「崇家客」。下文作「元祐」。)</span>語人云：「李令公一食十八種。」人問其故，元佑曰：「二九一十八。」聞者大笑，世人即以為【校】<span class='note-inline'>(吳琯本、漢魏本、真意堂本無為字。)</span>譏罵。【校】<span class='note-inline'>(御覽作「世以此為譏」。)</span>雍薨後，諸妓【校】<span class='note-inline'>(太平廣記二百三十五妓下有女字。)</span>悉令入道，或有嫁者。【校】<span class='note-inline'>(廣記嫁作「出家」二字。)</span>美人徐月華善彈【校】<span class='note-inline'>(廣記無彈字。酉陽雜俎六樂篇下有臥字。)</span>箜篌，能為明妃出塞之曲歌，【校】<span class='note-inline'>(吳琯本、漢魏本、真意堂本無曲字。廣記亦無。)</span>聞者莫不動容。永安中，與衛將軍【校】<span class='note-inline'>(廣記衛作衙。)</span>原士康【校】<span class='note-inline'>(綠君亭本、真意堂本原作源。)</span>為側室。宅近青陽門，【校】<span class='note-inline'>(廣記作「士康宅亦近清陽外」。)</span>徐鼓箜篌而歌，哀聲入雲，行路聽者，俄而成市。徐常語士康曰：【校】<span class='note-inline'>(吳琯本、漢魏本、真意堂本、吳集證本曰作云。廣記亦作云。)</span>「王有二美【校】<span class='note-inline'>(吳琯本、漢魏本、真意堂本無美字。)</span>姬，一名脩容，二【校】<span class='note-inline'>(廣記二作一。)</span>名豔姿，並蛾眉皓齒，潔貌傾城。脩容亦【校】<span class='note-inline'>(廣記無亦字。)</span>能為綠水歌，豔姿善【校】<span class='note-inline'>(綠君亭本善作「尤善作」三字。真意堂本善上有尤字。廣記善下有為字。)</span>火鳳舞，【校】<span class='note-inline'>(吳琯本、漢魏本、綠君亭本、真意堂本火作么。按廣記作逐。)</span>並愛傾後室，【校】<span class='note-inline'>(吳集證云：「室疑宮字之誤。」)</span>寵冠諸姬。」士原（康）【校】<span class='note-inline'>(各本原作康。廣記亦作康。今正。)</span>聞此，遂【校】<span class='note-inline'>(廣記無遂字。)</span>常令徐歌綠水火鳳【校】<span class='note-inline'>(吳琯本、漢魏本、綠君亭本、真意堂本火作么。廣記作文。)</span>之曲焉。</p>
<p style="margin-left:1em">高陽宅北有中甘里。里內〈潁川〉荀《穎》子文【校】<span class='note-inline'>(吳琯本、漢魏本、綠君亭本、真意堂本荀穎子文作「潁川荀子文」。以下文「汝穎之士利如錐」語考之，此當作潁川荀子文為是。今從之。)</span>年十三，幼而聰辨，神情卓異，雖黃琬【校】<span class='note-inline'>(吳琯本、漢魏本琬作婉。按後漢書作黃琬。婉字誤。)</span>文舉，無以加之。正光初，廣宗，【校】<span class='note-inline'>(綠君亭本注云：「一作文。」按作文者誤，說見注。)</span>潘崇和講服氏春秋於城東昭義里，子文攝齊北面，就和受道。時趙郡李才【校】<span class='note-inline'>(吳琯本、漢魏本李才作予李。下文才字作予，則此予李當是李予之倒。)</span>問子文曰：「荀生住在【校】<span class='note-inline'>(吳琯本、漢魏本無在字。)</span>何處？」子文對曰：「僕住在中甘里。」才【校】<span class='note-inline'>(吳琯本作予。吳集證本才上有問字。)</span>曰：「何往？」曰：「往城南。」【校】<span class='note-inline'>(吳琯本、漢魏本、真意堂本何往曰往城南六字作「何為住城南」。綠君亭本同，注云：「一作才曰何往，曰往城南。」)</span>城南【校】<span class='note-inline'>(吳琯本、漢魏本、真意堂本無南字。)</span>有四夷館，【校】<span class='note-inline'>(吳琯本、漢魏本夷下有里字。)</span>才<span class='note-inline'>(吳琯本作予。)</span>以此譏之。子文對曰：「國陽勝地卿何怪也？若言川澗，伊、洛崢嶸。語其舊事，靈臺石經。招提之美，報德、景明。當世富貴，高陽、廣平。四方風俗，萬國千城。若論人物，有我無卿。」才【校】<span class='note-inline'>(吳琯本作予。)</span>無以對之。崇和曰：「汝、穎【校】<span class='note-inline'>(各本穎作潁。)</span>之士利如錐，【校】<span class='note-inline'>(真意堂本錐譌作稚。)</span>燕、趙之士鈍如錘，【校】<span class='note-inline'>(真意堂本鈍作錐。譌。)</span>信非虛言<span class='note-inline'>(吳琯本、漢魏本、真意堂本無言字。)</span>也。」舉學皆笑焉。</p>
</div>
<div class='div-other'><a id='mulu48' /><p style="margin-left:1em;text-indent:-1em">崇虛寺在城西，【校】<span class='note-inline'>(此條疑是城內篇文，錯倒於此，說見注。)</span>即漢之躍（濯）龍閣（園）【校】<span class='note-inline'>(吳琯本、漢魏本、綠君亭本、真意堂本閣皆作園。說郛四亦作園，今正。按張衡東京賦、後漢書桓帝紀及明德馬皇后紀、元河南志二皆作濯龍園，則躍當作濯，各本皆誤，今據正。)</span>也。延熹九年，桓帝祠老子於躍（濯）龍園，室（設）【校】<span class='note-inline'>(吳琯本、漢魏本、綠君亭本、真意堂本室作設，當是，今正。)</span>華蓋之座，【校】<span class='note-inline'>(吳琯本、漢魏本、真意堂本座作坐，同。)</span>用郊天之樂，此其地也。高祖遷京之始，以地給民。憩者多見妖怪，是以人皆去之，遂立寺焉。</p>
</div></div>
</div><!-- end of div[@id='body'] -->
</body></html>