<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>洛陽伽藍記校注</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<div class='other'><div class='other'><a id='mulu49' />
<p class='juan'>洛陽伽藍記校注卷第四</p><p class="byline">魏撫軍司馬楊衒之撰</p><p class="byline">范祥雍校注</p></div></div>
<div class='div-other'><a id='mulu50' />
<p class='h1'>城西</p>
<div class='div-other'><a id='mulu51' /><p style="margin-left:1em;text-indent:-1em">沖覺寺，太傅清河王懌捨宅所立也，在西明門外一里御道北。</p>
<p style="margin-left:1em">懌親王之中最有名行，世宗愛之，特隆諸弟。延昌四年，世宗崩，懌與高陽王雍、廣平王懷並受遺詔，輔翼孝明。時帝始年六歲，太后代摠萬幾，以懌明德茂親，體道居正，事無大小，多諮詢之。是以熙平、神龜之際，勢傾人主，第宅豐大，踰於高陽。西北有樓，出凌雲臺，俯臨朝市，目極京師，古詩所謂：「西北有高樓，上與浮雲齊」者也。樓下有儒林館、退（延）賓堂，【校】<span class='note-inline'>(按元河南志三退作延。考下文云：「懌愛賓客，重文藻，海內才了，莫不輻輳。」則延字義長，河南志當是。各本皆誤，今據正。)</span>形製並如清暑殿，土山釣臺，【校】<span class='note-inline'>(吳琯本、漢魏本、真意堂本臺作池。元河南志亦作池。)</span>冠於當世。斜峯入牖，曲沼環堂。樹響飛嚶，堦叢花藥。懌愛賓客，重文藻，海內才子，莫不輻輳。府僚臣佐，並選雋俊。【校】<span class='note-inline'>(吳琯本、漢魏本、真意堂本俊作民。)</span>至於清晨明【校】<span class='note-inline'>(吳琯本、漢魏本明作美。真意堂本明下有美字。)</span>景，騁望南【校】<span class='note-inline'>(吳琯本、漢魏本南作祖。)</span>臺，珍羞具設，【校】<span class='note-inline'>(吳琯本、漢魏本、真意堂本羞作奇。)</span>琴笙並奏，芳醴盈罍，佳【校】<span class='note-inline'>(吳琯本、漢魏本、真意堂本、吳集證本佳作嘉。)</span>賓滿席，使梁王愧兔園<span class='note-inline'>(吳琯本、漢魏本、真意堂本園作苑。)</span>之遊，陳思慙雀臺之燕。【校】<span class='note-inline'>(吳琯本、漢魏本燕作讌，同。)</span>正光初，元乂【校】<span class='note-inline'>(吳琯本、漢魏本、真意堂本乂作義，綠君亭本作义。按如隱本他處亦作义。)</span>秉權，閉太后於後宮，薨懌於下省。孝昌元年，太子（后）【校】<span class='note-inline'>(各本子作后。吳集證云：「子當從各本作后。」今正。)</span>還摠萬機，追贈懌太子太師太（大）【校】<span class='note-inline'>(各本皆作大，今據正。)</span>將軍都督中外諸軍事，假黃鉞、給九旒、鸞輅、黃屋左纛、轀輬車、前後部羽葆鼓吹、虎賁班劍百人、挽歌二部，葬禮依晉安平王孚故事，<span class='corr'>諡</span>曰文獻。圖懌像於建始殿。拔清河國【校】<span class='note-inline'>(吳琯本、漢魏本、真意堂本國下有郎中二字。吳集證云：「案魏書百官志有侯伯國郎中令，何本殆據之以增此也。」)</span>令韓子熙為黃門侍郎。從（徙）【校】<span class='note-inline'>(各本從作徙。吳集證云：「從當從各本作徙。」今正。)</span>王國三【校】<span class='note-inline'>(吳琯本、漢魏本無三字。)</span>卿為執戟者，近代所無也。為文獻追福，建五層浮圖一所，工作與瑤光寺相似也。</p>
</div>
<div class='div-other'><a id='mulu52' /><p style="margin-left:1em;text-indent:-1em">宣忠寺，侍中司州牧城陽王【校】<span class='note-inline'>(吳琯本、漢魏本、綠君亭本、真意堂本王下有徽字。說郛四亦有。)</span>所立也，在西陽門外一里御道南。永康（安）【校】<span class='note-inline'>(吳琯本、漢魏本、真意堂本康作安。元河南志三亦作安。後魏無永康年號，顯誤，下文亦作永安，今正。)</span>中，北海入洛，莊帝北巡，自餘諸王，各懷二望，惟徽獨從莊帝至長子城。大兵阻河，雌雄【校】<span class='note-inline'>(吳琯本、漢魏本、真意堂本雌雄作「雄雌」。)</span>未決，徽願入洛陽捨宅為寺。及北海敗散，國道重暉，遂捨宅焉。</p>
<p style="margin-left:1em">永安末，莊帝謀煞【校】<span class='note-inline'>(各本煞作殺，同。)</span>爾朱榮，恐事不果，請【校】<span class='note-inline'>(吳琯本、漢魏本、真意堂本請作謀。)</span>計於徽，徽曰：「以生太子為辭，榮必入朝，因以斃之。」莊帝曰：「后懷孕於（未）【校】<span class='note-inline'>(吳琯本、真意堂本於字空格。漢魏本、唐鈎沈本、張合校本作未，今從之。)</span>十月，今始九月，可爾已【校】<span class='note-inline'>(吳琯本、漢魏本、真意堂本<span class='corr'>已</span>作以，同。)</span>不？」徽曰：「婦生產子，【校】<span class='note-inline'>(吳琯本、漢魏本作「婦人生產」。綠君亭本、真意堂本作「婦人產子」。)</span>有延月者，有少月者，不足為怪。」帝納其謀，遂唱生太子，遣徽特（馳詔）【校】<span class='note-inline'>(吳琯本、漢魏本、真意堂本特作「馳詔」二字。綠君亭本注云：「一本作持詔。」按通鑑一百五十四云：「遣徽馳騎至榮第告之。」則作馳為是。馳以聲近譌為持，又以形近譌為特。今從吳琯本正。)</span>至太原王第，告云：「皇儲誕育。」值榮與上党王天穆博戲，徽脫榮帽，懽舞盤旋。徽素大度量，喜怒不形【校】<span class='note-inline'>(吳琯本、漢魏本形作盈。)</span>於色。遶（兼）【校】<span class='note-inline'>(吳琯本、漢魏本、真意堂本遶作兼。按通鑑作「兼殿內文武，傳聲趣之」。似以作兼為是，今從吳琯本正。)</span>殿內外懽叫，榮遂信之，與穆並入朝。莊帝聞榮來，不覺失色。中書舍人溫子升【校】<span class='note-inline'>(各本升作昇。)</span>曰：「陛下色變。」帝連【校】<span class='note-inline'>(吳琯本、漢魏本、真意堂本無連字。)</span>索酒飲之，然後行事。榮、穆既誅，拜徽太師司馬，餘官如故，典統禁兵，偏被委任。及爾朱兆擒莊帝，徽投前洛陽令寇祖仁。祖仁【校】<span class='note-inline'>(吳琯本、漢魏本祖仁二字不重。按通鑑一百五十四重祖仁二字。)</span>一門刺史，【校】<span class='note-inline'>(通鑑作「一門三刺史」。法苑珠林八十四怨苦篇引冤魂志作「祖仁父叔兄弟三人為刺史」。據此，疑門字下脫一三字。)</span>皆是徽之將〈校〉，【校】<span class='note-inline'>(吳琯本、漢魏本、綠君亭本將下有校字，此脫，今補。)</span>少【校】<span class='note-inline'>(吳琯本、漢魏本、綠君亭本、真意堂本少作以。)</span>有舊恩，故往投之，【校】<span class='note-inline'>(吳琯本、漢魏本、真意堂本無故字。)</span>祖仁謂子弟等曰：「時【校】<span class='note-inline'>(吳琯本、漢魏本時作始。按通鑑時作如。)</span>聞爾朱兆募城陽王甚重，擒獲者千戶侯。今日富貴至矣！」遂斬送之。徽初投祖仁家，賷【校】<span class='note-inline'>(各本賷作齎，同。)</span>金一百斤、馬五十疋，祖仁利其財貨，故行此事。所得金馬，緦親之內均分之，所謂「匹夫無罪，懷璧其罪。」信矣！【校】<span class='note-inline'>(吳琯本、漢魏本、真意堂本矣下有哉字。)</span>兆得徽首，亦不勳賞祖仁。兆忽夢徽云：「我有黃【校】<span class='note-inline'>(吳琯本、漢魏本、真意堂本無黃字。通鑑亦無黃字。)</span>金二百斤、馬一百疋，在祖仁家，卿可取之。」兆悟覺，即自思量「城陽祿位【校】<span class='note-inline'>(吳琯本、漢魏本、真意堂本祿位作「位望」。)</span>隆重，未聞清貧，常自入其家採掠，【校】<span class='note-inline'>(吳琯本、漢魏本、真意堂本掠作跡。)</span>本無金銀，此夢或真。」至曉，掩祖仁，徵其金馬。祖仁謂人密告，望風款服，云：「實得金一百斤，馬五十疋。」兆疑其藏隱，依夢徵之。祖仁諸房素有金三十斤，馬五（三）十疋，【校】<span class='note-inline'>(吳琯本、漢魏本、真意堂本五作三。按通鑑亦作三。珠林引冤魂志作「祖仁私<span class='corr'>斂</span>戚屬，得金三十斤，馬三十疋。」則作三是也。今據正。)</span>盡送致兆，【校】<span class='note-inline'>(吳琯本、漢魏本、真意堂本無致字。)</span>猶不充【校】<span class='note-inline'>(吳琯本、漢魏本、真意堂本、吳集證本充作滿。)</span>數。兆乃發怒，捉祖仁，懸首高樹，大石墜足，鞭捶之，以及於死。時人以為交報。楊衒之云：【校】<span class='note-inline'>(張合校本云作曰，當是寫誤。)</span>「崇善之家，必有餘慶，積禍【校】<span class='note-inline'>(綠君亭本、真意堂本禍作惡。)</span>之門，殃所畢集。<span class='note-inline'>(吳琯本、漢魏本、真意堂本作「餘殃所集」。)</span>祖仁負恩反噬，貪貨殺徽，徽即託夢增【校】<span class='note-inline'>(吳琯本、漢魏本增下有徽字。綠君亭本、真意堂本增下有徵字，徵即徽之誤。)</span>金馬，假手於兆，還以斃之。使祖仁備經楚撻，窮其塗炭，雖魏侯【校】<span class='note-inline'>(吳琯本、漢魏本、真意堂本魏下有其字。)</span>之笞田蚡，秦主之刺姚萇，以此論之，不能加也。」</p>
</div>
<div class='div-other'><a id='mulu53' /><p style="margin-left:1em;text-indent:-1em">宣忠寺東王典御寺，閹官《楊》王桃湯【校】<span class='note-inline'>(吳琯本、漢魏本、綠君亭本、真意堂本皆無楊字。吳集證本云：「按魏書閹官傳：王溫字桃湯。楊字當從各本衍。」按說郛四亦無楊字，今據衍。)</span>所立也。時閹官伽藍皆為尼寺，唯桃湯所建【校】<span class='note-inline'>(吳琯本、漢魏本所建作獨造。說郛亦作獨造。)</span>僧寺，世人稱□〈之〉<span class='note-inline'>(吳琯本、漢魏本、綠君亭本、真意堂本空格皆作之。說郛亦作之，今補。)</span>英雄。門有三層浮屠【校】<span class='note-inline'>(各本屠作圖，下同。)</span>一所，工踰昭義。【校】<span class='note-inline'>(本書卷一作「昭儀」。)</span>宦者招提，最為入室。【校】<span class='note-inline'>(吳琯本、漢魏本入室作「人寶」。)</span>至於六齋，常擊鼓歌舞也。</p>
</div>
<div class='div-other'><a id='mulu54' /><p style="margin-left:1em;text-indent:-1em">白馬寺，漢明帝所立也，佛【校】<span class='note-inline'>(太平御覽六百五十八引佛下有教字。)</span>入中國之始。寺在西陽門外三里御道南。【校】<span class='note-inline'>(御覽無三里二字。)</span>帝夢金神【校】<span class='note-inline'>(吳琯本、漢魏本、真意堂本神作人。御覽亦作人。)</span>長丈六，項背【校】<span class='note-inline'>(吳琯本、漢魏本背作皆，當是形近而譌。御覽背作佩。)</span>日月光明，金神（胡人）【校】<span class='note-inline'>(吳琯本、漢魏本、真意堂本金作胡。御覽金神作「胡人」，今從正。)</span>號曰佛。遣使向西域求之，乃得經【校】<span class='note-inline'>(御覽經作金。)</span>像焉。時【校】<span class='note-inline'>(御覽時下有以字。)</span>白馬負〈經〉【校】<span class='note-inline'>(吳琯本、漢魏本、真意堂本負下有經字。御覽、說郛四亦有經字。今據補。)</span>而來，因以為名。明帝崩，起祗洹於陵上。自此從（以）【校】<span class='note-inline'>(吳琯本、漢魏本、綠君亭本、真意堂本從作以。此當是以與从形近，因而致誤，又寫作從，今正。)</span>後，百姓塚上，或作浮圖焉。寺上經函至今【校】<span class='note-inline'>(御覽無至今二字。)</span>猶存。【校】<span class='note-inline'>(御覽猶作常。)</span>常燒香供養之，經函【校】<span class='note-inline'>(御覽無此八字。)</span>時放光明，耀【校】<span class='note-inline'>(御覽耀作曜，同。)</span>於堂宇，是以道俗禮敬之，如仰真容。浮屠【校】<span class='note-inline'>(各本屠作圖，同。)</span>前，柰林蒲萄【校】<span class='note-inline'>(太平御覽九百七十二萄作桃，通。)</span>異於餘處，枝葉繁衍，子實甚大。柰林實重七斤，【校】<span class='note-inline'>(唐鈎沈云：「柰無重至七斤之理，下云白馬甜榴，此疑當作榴。」按榴為柰屬，故榴亦可稱作柰。唐說似拘。)</span>蒲萄實偉於棗，味並殊美，冠於中京。帝至熟時，常詣取之，或復賜宮人。宮人【校】<span class='note-inline'>(御覽宮人二字不重。)</span>得之，轉餉親戚，以為奇味，【校】<span class='note-inline'>(御覽味作異。)</span>得者不敢輒食，乃歷數家。京師語曰：「白馬甜榴，一實直牛。」</p>
<p style="margin-left:1em">有沙門寶公者，不知何處【校】<span class='note-inline'>(太平御覽六百五十五處作許。)</span>人也。形貌醜【校】<span class='note-inline'>(御覽醜作寢。太平廣記九十一作寖。)</span>陋，心機【校】<span class='note-inline'>(各本機作識。按御覽、廣記亦作識。)</span>通達，過去未來，預覩三世。發言似【校】<span class='note-inline'>(吳琯本、漢魏本、無似字，空二格。)</span>讖，不可【校】<span class='note-inline'>(御覽、廣記可下有得字。)</span>解，事過之後，始驗其實。胡太后聞之，【校】<span class='note-inline'>(御覽、廣記無聞之二字。)</span>問以世事。寶公曰：【校】<span class='note-inline'>(廣記無曰字。)</span>「把粟與鷄呼【校】<span class='note-inline'>(御覽、廣記呼作喚。)</span>朱朱。」時人莫之能【校】<span class='note-inline'>(廣記無之能二字。)</span>解。建義元年，后為爾朱榮所害，始驗其言。時亦【校】<span class='note-inline'>(吳琯本、漢魏本、真意堂本無亦字。廣記亦無。)</span>有洛陽【校】<span class='note-inline'>(吳琯本、漢魏本、真意堂本無陽字。)</span>人趙法和請占「早晚當有爵否？」【校】<span class='note-inline'>(吳琯本、漢魏本爵否作官爵。真意堂本爵上有官字。廣記無否字。)</span>寶公曰：「大竹箭，不須羽。東廂屋，急手作。」時【校】<span class='note-inline'>(廣記時下有人字。)</span>不曉其意。經十餘日，【校】<span class='note-inline'>(吳琯本、漢魏本、真意堂本十餘日三字作「月餘」二字。廣記亦作「月餘」。)</span>法和父喪。【校】<span class='note-inline'>(廣記喪作亡。)</span>大竹〈箭〉者【校】<span class='note-inline'>(廣記竹下有箭字，今據補。)</span>〈苴〉杖；【校】<span class='note-inline'>(廣紀杖上有苴字，今據補。)</span>東廂屋者，倚廬。【校】<span class='note-inline'>(吳琯本、漢魏本、真意堂本下有初字。按廣記亦有。)</span>造十二辰歌，終其言也。【校】<span class='note-inline'>(唐鈎沈云：「此段與前後文不屬，未知當在何條下。」)</span></p>
</div>
<div class='div-other'><a id='mulu55' /><p style="margin-left:1em;text-indent:-1em">寶光寺，【校】<span class='note-inline'>(吳琯本、漢魏本、吳集證本寶光作「光寶」。說郛四亦作「光寶」。下同。)</span>在西陽門外御道北。有三層浮圖一所，以石為基，形製甚古，畫工雕刻。隱士趙逸見而歎曰：「晉朝石塔寺，今為寶光寺【校】<span class='note-inline'>(真意堂本上作「寶光寺」，此作「光寶寺」。)</span>也！」人問其故，逸曰：「晉朝三（四）十二寺【校】<span class='note-inline'>(按本書序云：「至晉永嘉惟有寺四十二所。」魏書釋老志云：「晉世洛中佛圖有四十二所矣。」皆作四十二，此三字當是四字之譌。今據正。)</span>盡皆湮滅，唯【校】<span class='note-inline'>(吳琯本、漢魏本、真意堂本唯下有有字。)</span>此寺獨存。」指園中一處曰：「此是浴室，【校】<span class='note-inline'>(吳琯本、漢魏本、真意堂本室作堂。)</span>前五步，應有一井。」眾僧掘之，果得屋及井焉。井雖填塞，磚口如初，浴堂下猶有石數十枚。當時園池（地）【校】<span class='note-inline'>(吳琯本、漢魏本池作地，是，今正。)</span>平衍，果菜葱青，莫不嘆息焉。園中有一海，號「咸池」。葭菼【校】<span class='note-inline'>(吳琯本、漢魏本菼作芙)</span>被岸，菱荷覆水，青松翠竹，羅生其旁。【校】<span class='note-inline'>(吳琯本、漢魏本旁作傍，同。)</span>京邑士子，至於良辰美日，休沐告歸，徵友命朋，來遊此寺。雷【校】<span class='note-inline'>(吳琯本、漢魏本、真意堂本雷作雲。)</span>車接軫，羽蓋成陰。或置酒林泉，題詩花圃，折藕浮瓜，以為興適。</p>
<p style="margin-left:1em">普泰末，雍西（州）【校】<span class='note-inline'>(各本西作州，今正。)</span>刺史隴西王爾朱天光揔士馬於此寺。寺門無何都崩，天光見而惡之。其年，天光戰敗，斬於東市也。</p>
</div>
<div class='div-other'><a id='mulu56' /><p style="margin-left:1em;text-indent:-1em">法雲寺，西域烏場國【校】<span class='note-inline'>(吳琯本、漢魏本、真意堂本場作陽。說郛四亦作陽。太平御覽六百五十五作長。)</span>胡沙門僧（曇）摩羅【校】<span class='note-inline'>(吳琯本、漢魏本、真意堂本僧作曇。御覽、說郛亦作曇。按曇摩為梵名，此云法。西域僧徒多用曇摩或曇無命名者。此當作曇，今正。)</span>所立也。在寶光【校】<span class='note-inline'>(吳琯本、漢魏本、真意堂本、吳集證本寶光作「光寶」。)</span>寺西，隔墻並門。摩羅聰慧利根，學窮釋氏，至中國，即曉魏言隸書，凡【校】<span class='note-inline'>(吳琯本、漢魏本、綠君亭本、真意堂本凡下有所字。御覽亦有所字。)</span>聞見，無不通解，是以道俗貴賤，同歸仰之，作祗洹《寺》【校】<span class='note-inline'>(吳琯本、漢魏本、真意堂本無寺字，依文義當無，今據衍。)</span>一所，工制【校】<span class='note-inline'>(照曠閣本制作製。)</span>甚精。佛殿僧房，皆為胡飾，丹素【校】<span class='note-inline'>(綠君亭本素作青。)</span>炫【校】<span class='note-inline'>(吳琯本、漢魏本、真意堂本、吳集證本炫作發。)</span>彩，金玉【校】<span class='note-inline'>(吳琯本、漢魏本、真意堂本吳集證本玉作碧。)</span>垂輝。摹寫真容，似丈六之見鹿苑；神光壯麗，若金剛之在雙林。伽藍之內，花【校】<span class='note-inline'>(吳琯本、漢魏本、真意堂本花作珍。)</span>果蔚茂，芳草蔓合，嘉木【校】<span class='note-inline'>(綠君亭本木作樹。)</span>被庭。京師【校】<span class='note-inline'>(御覽師作都。)</span>沙門好胡法者，皆就摩羅受【校】<span class='note-inline'>(御覽受作授。)</span>持之，戒行真苦，難可揄揚。祕呪神驗，閻浮所無。【校】<span class='note-inline'>(吳琯本、漢魏本、真意堂本無下有也字。)</span>呪枯樹能生枝葉，呪人變為驢馬，見之莫不忻【校】<span class='note-inline'>(御覽忻作驚。)</span>怖。西域所賷【校】<span class='note-inline'>(吳琯本、漢魏本、賷作賣。)</span>舍利骨及佛牙經像皆在此寺。</p>
<p style="margin-left:1em">寺北有侍中尚書令【校】<span class='note-inline'>(吳琯本、漢魏本無令字。)</span>臨淮王或宅。彧博通典籍，辨慧清恬，【校】<span class='note-inline'>(吳琯本、漢魏本、綠君亭本、真意堂本恬作悟。)</span>風儀詳審，容止可觀。至三元肇慶，萬國齊珍，【校】<span class='note-inline'>(吳琯本、漢魏本、真意堂本珍作臻。綠君亭本注云：「一作臻」。)</span>金蟬【校】<span class='note-inline'>(吳琯本、漢魏本、真意堂本金蟬作「貂蟬」。)</span>曜【校】<span class='note-inline'>(吳琯本、漢魏本、真意堂本曜作耀，同。)</span>首，寶玉鳴腰，負荷執笏，逶迤複道。觀者忘疲，莫不歎服。或性愛林泉，【校】<span class='note-inline'>(吳琯本、漢魏本、真意堂本林泉作「山林」。)</span>又重賓客。至於春風扇揚，【校】<span class='note-inline'>(吳琯本、漢魏本揚作柳，非。)</span>花樹如錦，晨食南館，夜遊後園。僚寀成羣，俊民滿席，絲桐發响，【校】<span class='note-inline'>(吳琯本、漢魏本、真意堂本吳集證本响作響，同。)</span>羽觴流行，詩賦並陳，清言乍起。莫不飲【校】<span class='note-inline'>(吳琯本、漢魏本、真意堂本飲作領。)</span>其玄奧，忘其褊郄【校】<span class='note-inline'>(吳琯本、漢魏本、綠君亭本、真意堂本郄作恡。)</span>焉。是以入彧室者謂登僊也。荊州秀才張裴裳【校】<span class='note-inline'>(吳琯本、漢魏本裳下有常字。按元河南志三張裴裳作張裴，裳字疑為常字之誤。吳琯本之常字本為裳字傍之校文，乃誤併入正文。)</span>為五言，有清拔之句云：「異秋（林）【校】<span class='note-inline'>(吳琯本、漢魏本、真意堂本秋作林。綠君亭本亦作林，注云：「一作秋」。按元河南志亦作林，當是，今正。)</span>花共色，別樹鳥同聲。」或以蛟龍錦賜之，亦【校】<span class='note-inline'>(元河南志亦作次。)</span>有得緋紬緋綾【校】<span class='note-inline'>(元河南志緋綾作「紫綾」。)</span>者。唯河東裴子明為詩不工，罰酒一石。子明八日（斗）【校】<span class='note-inline'>(吳琯本、漢魏本、真意堂本日作斗。綠君亭本作斗，注云：「一作日」。按元河南志亦作斗，據下文「譬之山濤」語考之，亦當作八斗。今正。)</span>而醉眠，時人譬之山濤。及爾朱兆入京師，或為亂兵所害，朝野痛惜焉。</p>
<p style="margin-left:1em">出西陽門外四里，御道南有洛陽大市，周迴八里。市【校】<span class='note-inline'>(吳琯本、漢魏本、真意堂本市下有東字。綠君亭本注云：「一多一東字。」)</span>南有皇女臺，漢大將軍梁冀所造，【校】<span class='note-inline'>(此文疑有訛誤，說見上注。)</span>猶高五丈【校】<span class='note-inline'>(吳琯本、漢魏本丈作尺。)</span>餘。景明中，比丘道恆立靈僊寺【校】<span class='note-inline'>(吳琯本、漢魏本、真意堂本無寺字。)</span>於其上。臺西有河陽縣臺。中（東）【校】<span class='note-inline'>(按元河南志云：「侍中侯剛宅在河陽縣臺東。」據此，則中當是東字之誤。今從之。)</span>有侍中侯釗（剛）【校】<span class='note-inline'>(吳琯本、漢魏本、真意堂本釗作剛。吳集證云：「考魏書當從各本作剛。」按元河南志亦作剛，今正。)</span>宅。市西北有土山魚池，亦冀之所造，即漢書所謂：「採土築山，十里九坂，以象二崤」者。</p>
<p style="margin-left:1em">市東【校】<span class='note-inline'>(唐鈎沈本東下有南字，不知所據，疑是誤衍。)</span>有通商、達貨【校】<span class='note-inline'>(吳琯本、漢魏本達作逵。按元河南志作達，與此同，逵字當誤。)</span>二里。里內之人，盡皆工巧，屠販為生，資財巨萬。有劉寶者，最為富室。州郡都會之處，皆立一宅，【校】<span class='note-inline'>(元河南志宅下重宅字。)</span>各養馬一【校】<span class='note-inline'>(元河南志一作十，似是。)</span>疋，至於鹽粟貴賤，市價【校】<span class='note-inline'>(吳集證本價作賈。)</span>高下，所在一例。舟車所通，足【校】<span class='note-inline'>(吳琯本、漢魏本、真意堂本足作人。)</span>跡所履，莫不商販焉。是以海內之貨，咸萃其庭，產匹銅山，家藏金穴。宅宇踰制，樓觀出雲，車馬服飾，擬於王者。</p>
<p style="margin-left:1em">市南有調音、樂律【校】<span class='note-inline'>(吳琯本、漢魏本律作肆。元河南志亦作肆。)</span>二里。里內之人，絲竹謳歌，天下妙伎【校】<span class='note-inline'>(元河南志伎作妓，同。)</span>出焉。有田僧超者，善吹笳，能為壯士歌、項羽吟。征西將軍崔延伯甚愛之。正光末，高平失據，虐【校】<span class='note-inline'>(吳琯本、漢魏本、真意堂本虐作虎。綠君亭本亦作虎，注云：「一作虐。」)</span>吏充斥。賊帥万侯（俟）【校】<span class='note-inline'>(吳琯本、漢魏本、吳集證本侯作俟，是，今正。)</span>醜奴寇暴涇、岐之間，朝廷為【校】<span class='note-inline'>(吳琯本、漢魏本、綠君亭本、真意堂本為下有之字。)</span>旰食，延伯總步騎五萬討之。延伯出師於洛陽城西張方橋，即漢之夕陽亭也。時公卿祖道，車騎成列。延伯危冠長劍，耀武於前，僧超吹壯士笛曲【校】<span class='note-inline'>(吳琯本、漢魏本、綠君亭本、真意堂本笛下有歌字。元河南志作「壯士曲」。)</span>於後，聞之【校】<span class='note-inline'>(張合校本無之字，當脫。)</span>者懦夫成勇，劍客思奮。延伯膽略不羣，威名早【校】<span class='note-inline'>(吳琯本、漢魏本、真意堂本早作卓。)</span>著，為國展力，二【校】<span class='note-inline'>(吳琯本、漢魏本、真意堂本二作三。)</span>十餘年，攻無全【校】<span class='note-inline'>(吳琯本、漢魏本、真意堂本全作牢。)</span>城，戰無橫陳，是以朝廷傾心送之。延伯每臨場（陣）<span class='note-inline'>(吳琯本、漢魏本、綠君亭本、真意堂本場作陣。元河南志亦作陣，今從之。)</span>令【校】<span class='note-inline'>(吳琯本、漢魏本令上有常字。元河南志亦有。)</span>僧超為壯士聲，甲冑之士踴躍。【校】<span class='note-inline'>(元河南志踴躍上有「莫不」二字，疑當脫此二字，各本皆誤。)</span>〈延伯〉單馬入陣【校】<span class='note-inline'>(吳琯本、漢魏本、綠君亭本、真意堂本皆有延伯二字。按此敘延伯之勇，據下文可知。如無延伯二字，意義即含混不明，吳琯等本是也，今據補。)</span>旁【校】<span class='note-inline'>(吳琯本、漢魏本旁作傍。)</span>若無人，勇冠三軍，威鎮【校】<span class='note-inline'>(吳琯本、漢魏本、真意堂本鎮作振。)</span>戎竪，二年之間，獻捷相繼。醜奴募善射者射【校】<span class='note-inline'>(吳琯本、漢魏本、真意堂本射作中。)</span>僧超，亡，延伯悲惜哀慟，左右謂「伯牙之失鐘【校】<span class='note-inline'>(各本鐘作鍾，通。)</span>子期，【校】<span class='note-inline'>(吳琯本、漢魏本無子字。)</span>不能過也。」後延伯為流矢所中，卒於軍中。於是五萬之師，一時潰散。</p>
<p style="margin-left:1em">市西有退酤、【校】<span class='note-inline'>(元河南志三退作延。)</span>治觴二里。里內之人多醞【校】<span class='note-inline'>(張合校本醞作釀，疑是因下釀字而誤。)</span>酒為業。河東人劉白墮【校】<span class='note-inline'>(太平廣記二百三十三墮下有者字。)</span>善能【校】<span class='note-inline'>(廣記能作於。)</span>釀酒。季夏六月，【校】<span class='note-inline'>(廣記此句作「六月中」。)</span>時暑赫晞，【校】<span class='note-inline'>(吳琯本、漢魏本、真意堂本晞作義。廣記晞作劉，屬下句讀。)</span>以甖貯酒，暴【校】<span class='note-inline'>(吳琯本、漢魏本、真意堂本暴作曝，同。廣記亦作曝。)</span>於日中，經一旬，其酒【校】<span class='note-inline'>(廣記其酒作「酒味」。元河南志亦作「酒味」。)</span>不動，飲之香美而醉，【校】<span class='note-inline'>(吳琯本、漢魏本、綠君亭本、真意堂本而醉作「醉而」。廣記及元河南志皆作「醉而」。)</span>經月不醒。【校】<span class='note-inline'>(廣記無經月二字。不下有易字。曾慥類說六作「飲者醉而不能醒」。元河南志亦無經月二字。)</span>京師朝貴多出郡登藩，【校】<span class='note-inline'>(元河南志無多字。廣記此句作「京師朝貴出郡者」。)</span>遠相餉饋，踰于千里，以其遠至，【校】<span class='note-inline'>(廣記此句作「以其可至遠」。)</span>號曰「鶴觴」。亦名【校】<span class='note-inline'>(吳集證本名作曰。)</span>「騎驢酒」。永熙年【校】<span class='note-inline'>(廣記、類說及元河南志無年字。)</span>中，南青州【校】<span class='note-inline'>(廣記、類說無南字。按北史鴻賓傳作南青州，元河南志亦有南字，廣記等誤。)</span>刺史毛鴻賓齎【校】<span class='note-inline'>(廣記齎作帶。)</span>酒之蕃，【校】<span class='note-inline'>(吳琯本、漢魏本蕃作番。唐鈎沈本作藩，同。廣記作任。元河南志作「齎酒赴州」。)</span>逢路賊，【校】<span class='note-inline'>(吳琯本、漢魏本作「路逢劫賊」。真意堂本作「逢路刼賊」。廣記作「路中夜逢劫盜」。類說作「逢盜劫酒」。)</span>盜飲之即醉，【校】<span class='note-inline'>(廣記即作皆。類說作「飲之皆醉」。)</span>皆被【校】<span class='note-inline'>(廣記皆被作「遂備」。)</span>擒獲，因【校】<span class='note-inline'>(吳琯本、漢魏本、真意堂本因下有此字。廣記亦有。)</span>復命【校】<span class='note-inline'>(吳琯本、漢魏本、真意堂本命作為。唐鈎沈本命下補為字。廣記、類說及元河南志作名。)</span>「擒奸酒。」【校】<span class='note-inline'>(元河南志擒作獲。)</span>游俠語曰：「不畏張弓拔刀，唯畏白墮春醪。」</p>
<p style="margin-left:1em">市北慈孝、奉終二里。【校】<span class='note-inline'>(元河南志慈孝作「孝慈」；奉終作「奉忠」。)</span>里內之【校】<span class='note-inline'>(吳琯本、漢魏本、真意堂本無之字。)</span>人以賣棺槨為業，賃輀【校】<span class='note-inline'>(吳琯本、漢魏本、輀作轜。元河南志亦作轜。)</span>車為事。有挽歌【校】<span class='note-inline'>(太平廣記四百四十七歌下有者字。)</span>孫巖，娶【校】<span class='note-inline'>(廣記娶作取，同。)</span>妻三年，【校】<span class='note-inline'>(廣記下有妻字。)</span>不脫衣而臥。巖因【校】<span class='note-inline'>(廣記因作私。)</span>怪之，伺其睡，陰解其衣，有毛【校】<span class='note-inline'>(吳琯本、漢魏本毛上有三字。廣記毛作尾。)</span>長三尺，似野【校】<span class='note-inline'>(廣記無野字。)</span>狐尾。巖懼而出之。妻臨去，【校】<span class='note-inline'>(廣記臨上有甫字。)</span>將刀截巖髮而走。隣人逐之，【校】<span class='note-inline'>(吳琯本、漢魏本逐作追。)</span>變成【校】<span class='note-inline'>(廣記成一作為。)</span>狐，追之不得。其後，京邑被截髮者一百三十餘【校】<span class='note-inline'>(廣記無餘字。)</span>人。初變【校】<span class='note-inline'>(廣記變下有為字。)</span>婦人，衣服靚妝，【校】<span class='note-inline'>(廣記靚妝作「淨粧」。)</span>行路【校】<span class='note-inline'>(吳琯本、漢魏本、真意堂本行路作「行於道路」四字。廣記亦作「行於道路」。)</span>人見而悅近之，【校】<span class='note-inline'>(吳琯本、漢魏本無近字。真意堂本之下有者字。廣記亦無。)</span>皆被截髮【校】<span class='note-inline'>(吳琯本、漢魏本作「近者被截髮」。廣記亦同。)</span>當時有【校】<span class='note-inline'>(廣記無有字。)</span>婦人着綵衣者，人皆【校】<span class='note-inline'>(廣記無皆字。)</span>指為【校】<span class='note-inline'>(吳琯本、漢魏本為作其。)</span>狐魅。熙平二年四月有此，至秋【校】<span class='note-inline'>(吳琯本、漢魏本此字在秋字上。)</span>乃止。</p>
<p style="margin-left:1em">別有準財、金肆二里，富人在焉。凡此十里，多諸工商貨殖之民，千金比屋，層樓□□〈對出〉，【校】<span class='note-inline'>(吳琯本、漢魏本、綠君亭本、真意堂本空格作「對出」，今據補。)</span>重門啟扇，閣道交通，迭相臨望。金銀錦繡，奴婢緹衣，【校】<span class='note-inline'>(吳琯本、漢魏本、真意堂本錦作緹。吳琯本、真意堂本緹字空格。漢魏本緹作裳。)</span>五味八珍，僕隸畢口【校】<span class='note-inline'>(唐鈎沈本口字作方格□。)</span>神龜年中，以工商上僭，〈議〉【校】<span class='note-inline'>(吳琯本、漢魏本、綠君亭本、真意堂本有議字，義長，今據補。)</span>不聽【校】<span class='note-inline'>(吳琯本、漢魏本、真意堂本聽下有衣字。)</span>金銀錦【校】<span class='note-inline'>(吳琯本、漢魏本、真意堂本錦作緹。)</span>繡。雖立此制，竟不施行。</p>
<p style="margin-left:1em">準財里內【校】<span class='note-inline'>(吳琯本、漢魏本此條別頂格起行。太平廣記三百七十一準作阜。)</span>有開善寺，京兆人韋英宅也。英早卒，其妻梁氏【校】<span class='note-inline'>(廣記無氏字。)</span>不治喪而嫁，更約【校】<span class='note-inline'>(吳琯本、漢魏本、真意堂本、吳集證本約作納。法苑珠林四十三變化篇及廣記亦作納。)</span>河內人【校】<span class='note-inline'>(珠林及廣記無人字。)</span>向子集為夫。雖云改嫁，仍居英宅。英聞梁氏【校】<span class='note-inline'>(珠林及廣記無氏字。)</span>嫁，白【校】<span class='note-inline'>(吳琯本、漢魏本白作向。)</span>日來歸，乘馬將數人至於庭前，呼曰：「阿梁，卿忘我也？」【校】<span class='note-inline'>(珠林及酉陽雜俎十三也作耶。按也與耶古同。)</span>子集驚怖，【校】<span class='note-inline'>(珠林怖作怪。)</span>張弓射之，應弦【校】<span class='note-inline'>(吳琯本、漢魏本弦作箭。珠林、廣記、說郛四亦作箭。)</span>而倒，即變為桃人，所騎之馬亦變【校】<span class='note-inline'>(吳琯本、漢魏本變作化。珠林，廣記亦作化。)</span>為【校】<span class='note-inline'>(珠林作成。)</span>茅【校】<span class='note-inline'>(吳琯本、漢魏本、真意堂本茅作茆，同。)</span>馬，從者數人盡化【校】<span class='note-inline'>(珠林及廣記無化字。)</span>為蒲人。梁氏惶懼，捨宅【校】<span class='note-inline'>(珠林捨宅作「遂捨」。)</span>為寺。南陽人侯慶有銅像一軀，可高丈餘。【校】<span class='note-inline'>(法苑珠林七十一債負篇、太平廣記九十九（引珠林）丈作尺。)</span>慶有牛一頭，擬〈貨〉【校】<span class='note-inline'>(珠林及廣記擬下有貨字，今據補。)</span>為金色，遇【校】<span class='note-inline'>(按珠林、廣記遇下有有字。)</span>急事，遂以牛【校】<span class='note-inline'>(珠林、廣記牛下有與字。)</span>他用之。經二年，慶妻馬氏忽夢此像謂之曰：「卿夫婦負我金色，久而不償，今取卿兒醜多【校】<span class='note-inline'>(吳琯本、漢魏本、真意堂本醜作丑，下同。)</span>以償【校】<span class='note-inline'>(珠林及廣記償作充。)</span>金【校】<span class='note-inline'>(吳琯本、漢魏本、真意堂本無金字。)</span>色焉。」【校】<span class='note-inline'>(綠君亭本焉字作馬氏二字，屬下句。珠林、廣記亦同。)</span>悟覺，【校】<span class='note-inline'>(吳琯本、漢魏本、真意堂本悟覺作「覺悟」。珠林、廣記悟作寤。)</span>心不遑安。【校】<span class='note-inline'>(珠林及廣記作「而心不安」。)</span>至曉，醜多得病而亡。慶年五十，【校】<span class='note-inline'>(珠林年下有餘字。廣記十下有餘字。)</span>唯有一子，悲哀之聲，感於行路。醜多亡日，像自然【校】<span class='note-inline'>(吳琯本、漢魏本、真意堂本然作有。珠林、廣記像下有忽字。然作有。)</span>金色，光照四隣。一里之內，【校】<span class='note-inline'>(珠林、廣記一作隣。)</span>咸聞香氣，僧【校】<span class='note-inline'>(吳琯本、漢魏本、真意堂本僧作道。珠林、廣記亦作道。)</span>俗長幼，皆來觀覩。【校】<span class='note-inline'>(珠林覩作矚。廣記作「矚焉」二字。)</span>尚書右【校】<span class='note-inline'>(元河南志右作左。)</span>僕射元稹【校】<span class='note-inline'>(綠君亭本、真意堂本稹作慎。珠林亦作慎。張合校云：「案魏書作瑱」。按元河南志又作順。考元瑱與元順皆曾為尚書右僕射，未知孰是。)</span>聞里內頻有怪異，遂改準財【校】<span class='note-inline'>(吳琯本、漢魏本、真意堂本、吳集證本財下有里字。珠林準作埠。)</span>為齊諧里也。</p>
<p style="margin-left:1em">自退酤【校】<span class='note-inline'>(元河南志退作延。)</span>以西，張方溝以【校】<span class='note-inline'>(吳琯本、漢魏本、真意堂本以作水。)</span>東，南臨洛水，北達芒山，其間東西二里，南北十五里，並名為壽丘里，皇宗所居也，【校】<span class='note-inline'>(吳琯本、漢魏本、真意堂本居作立。)</span>民間號為王子坊。當時四海晏清，八荒率職，縹【校】<span class='note-inline'>(吳琯本、漢魏本、真意堂本縹作珠。)</span>囊紀慶，玉燭調辰，百姓殷阜，年登俗樂。鰥寡不聞犬豕之食，[勞-力+凡]獨不見牛馬【校】<span class='note-inline'>(吳琯本、漢魏本、真意堂本馬作羊。)</span>之衣。於是帝族王侯、外戚公主，擅【校】<span class='note-inline'>(按太平廣記二百三十六擅作阻。)</span>山海之富，居川林之饒，爭修園宅，互相誇競。崇門豐室，洞【校】<span class='note-inline'>(廣記洞作阿。)</span>戶連房，飛館生風，重樓起霧，高臺芳樹（榭），【校】<span class='note-inline'>(綠君亭本樹作榭。據下句「家家而築」觀之，則作榭是也，今據正。廣記作樹，與此同。)</span>家家而築；花林曲池，園園而有。莫不【校】<span class='note-inline'>(吳琯本、漢魏本、真意堂本無莫不二字。)</span>桃李夏綠，竹柏冬青。而河間王琛最為豪首，常與高陽爭衡，【校】<span class='note-inline'>(吳琯本、漢魏本衡作行。)</span>造文柏堂，形如徽音殿。【校】<span class='note-inline'>(廣記無形字。)</span>置玉井金罐，以金五色績【校】<span class='note-inline'>(吳琯本、漢魏本績作續。綠君亭本、真意堂本作「以五色絲續」。按廣記作「以五色絲」。元河南志作「以五色繢」。)</span>為繩。妓女三百人，盡皆國色。有婢朝雲，善吹箎，能為團扇歌、壟（隴）上聲。【校】<span class='note-inline'>(吳集證本壟作隴。太平御覽五百八十、廣記、元河南志三皆作隴，今據正。)</span>琛為秦州刺史<span class='corr'></span>，諸羌外叛，【校】<span class='note-inline'>(御覽作「羌叛」。)</span>屢討之【校】<span class='note-inline'>(照曠閣本無之字。)</span>不降，【校】<span class='note-inline'>(御覽作「屢討不勝」。)</span>琛令朝雲假為貧【校】<span class='note-inline'>(曾慥類說六貧作老。)</span>嫗【校】<span class='note-inline'>(御覽作女。)</span>吹箎而乞。諸羌【校】<span class='note-inline'>(御覽無諸字。)</span>聞之，悉【校】<span class='note-inline'>(御覽無悉字。)</span>皆流涕，迭【校】<span class='note-inline'>(御覽無迭字。)</span>相謂曰：「何為棄【校】<span class='note-inline'>(御覽為棄作「故捨」。)</span>墳井，在山谷為寇也？」【校】<span class='note-inline'>(御覽、廣記也作耶，同。)</span>即相率歸降。【校】<span class='note-inline'>(御覽歸作而。廣記無即字。)</span>秦民語曰：「快馬健兒，不如老嫗吹箎。」琛在秦州【校】<span class='note-inline'>(廣記州作中。)</span>多無政績，遣使向西域求名馬，遠至波斯國，得千里馬，號曰「追風赤驥」。【校】<span class='note-inline'>(吳琯本、漢魏本驥作其，屬下句。廣記及元河南志無驥字。)</span>次【校】<span class='note-inline'>(吳集證本次上有其字。)</span>有七百里者【校】<span class='note-inline'>(吳琯本、漢魏本、真意堂本者作馬。)</span>十餘匹，【校】<span class='note-inline'>(廣記無匹字。)</span>皆有名字。以銀為槽，金為鎖【校】<span class='note-inline'>(吳琯本、漢魏本鎖作鏁，同。)</span>環，【校】<span class='note-inline'>(綠君亭本、真意堂本環作鐶，同。廣記鎖環作「環鎖」，元河南志作「鐶鏁」。)</span>諸王服其豪富。琛〈常〉【校】<span class='note-inline'>(吳琯本、漢魏本琛下有常字。廣記琛下亦有嘗字，元河南志有常字。今補。)</span>語人云：「晉室【校】<span class='note-inline'>(吳琯本、漢魏本、真意堂本無晉室二字。)</span>石崇乃是庶姓，猶能雉頭狐掖，【校】<span class='note-inline'>(照曠閣本、吳集證本掖作腋。廣記、元河南志亦作腋。掖與腋通。)</span>畫卯（卵）【校】<span class='note-inline'>(吳琯本、漢魏本、真意堂本卯作茆。照曠閣本作卵。吳集證云：「按杜臺卿玉燭寶典：寒食，城市多鬥雞卵之戲，出古之豪家食稱畫卵。今代猶染藍茜，加雕鏤，遞相餉遺。此卯字當從廣記作卵。」按曾慥類說、元河南志卯亦作卵，吳說是也，今據正。)</span>雕薪；况我大魏天王，【校】<span class='note-inline'>(照曠閣本王作潢。廣記、元河南志引皆作王，與此同。)</span>不為華侈？」【校】<span class='note-inline'>(元河南志無此四字；上句王下有耶字。)</span>造迎風館於後園，牕戶之上，列錢青瑣，玉鳳銜鈴，金龍吐佩，【校】<span class='note-inline'>(廣記、類說佩作旆。通鑑一百四十九作旆。)</span>素柰朱李，枝條入簷，伎女【校】<span class='note-inline'>(廣記伎作妓，同。)</span>樓上，坐而摘食。琛常會宗室，陳諸寶器，金瓶銀瓮【校】<span class='note-inline'>(廣記、元河南志瓮作甕，同。)</span>百餘口，甌檠盤盒稱是。自【校】<span class='note-inline'>(廣記自作其。)</span>餘酒器，【校】<span class='note-inline'>(吳琯本、漢魏本、真意堂本自金瓶至自餘十五字在「皆從西域而來」句下，又無酒器二字。)</span>有水晶鉢、【校】<span class='note-inline'>(通鑑作「水精鋒」。胡三省注云：「一本鋒作鍾。」)</span>瑪瑙〈盃〉、【校】<span class='note-inline'>(綠君亭本下有盃字，今從補。)</span>琉璃【校】<span class='note-inline'>(吳琯本、漢魏本無琉字，璃作，非。)</span>碗、赤玉巵數十枚，作工奇妙，中土所無，皆從【校】<span class='note-inline'>(吳琯本、漢魏本、真意堂本從作是。)</span>西域而來。【校】<span class='note-inline'>(廣記無域而二字。)</span>又陳女樂及諸名馬，復引諸王按行府庫，【校】<span class='note-inline'>(廣記府庫作「庫藏」。)</span>錦罽（罽）【校】<span class='note-inline'>(各本作罽，此是譌字，今正。)</span>珠璣，冰羅霧縠，充積其內。綉、纈、【校】<span class='note-inline'>(吳琯本、漢魏本、真意堂本纈作緹。)</span>油（紬）、【校】<span class='note-inline'>(吳琯本、漢魏本油作紬。依文義當是，今從之。)</span>綾、絲、綵、越、葛、錢、絹等不可數計【校】<span class='note-inline'>(吳琯本、漢魏本、真意堂本越葛作葛越，絹下有布字，數計作勝數。廣記無綉纈下至此十五字。)</span>琛忽【校】<span class='note-inline'>(廣記無忽字。)</span>謂章武王融曰；「不恨我不見石崇，恨石崇不見我！」融立性貪暴，志欲無限，【校】<span class='note-inline'>(廣記限作厭。)</span>見之惋歎，不覺生【校】<span class='note-inline'>(廣記生作成。)</span>疾，還家臥三日不起。【校】<span class='note-inline'>(廣記不下有能字。)</span>江陽王【校】<span class='note-inline'>(吳琯本、漢魏本、真意堂本無王字。)</span>繼來省疾，謂【校】<span class='note-inline'>(廣記謂作「諭之」二字。)</span>曰：「卿之財產，應得抗衡，何為嘆羨，【校】<span class='note-inline'>(廣記嘆羨作「羨歎」。)</span>以至於此？」融曰：「常謂高陽一人寶貨多〈於〉【校】<span class='note-inline'>(吳琯本、漢魏本多下有於字。真意堂本下有于字。廣記亦有于字。今補。)</span>融，誰知河間，瞻之在前。」繼咲【校】<span class='note-inline'>(廣記無咲字。)</span>曰：「卿欲作袁術之在淮南，不知世間復有劉備也？」融乃蹶起，置酒作樂。于時國家殷富，庫藏盈溢，錢絹露積【校】<span class='note-inline'>(吳琯本、漢魏本無積字。)</span>於廊者，【校】<span class='note-inline'>(太平廣記一百六十五者作「廡間」二字。)</span>不可較【校】<span class='note-inline'>(吳琯本、漢魏本較作校，廣記亦作校，同。)</span>數。及太后【校】<span class='note-inline'>(廣記無及字。)</span>賜百官負絹，【校】<span class='note-inline'>(吳琯本、漢魏本、真意堂本無負字。)</span>任意自取，【校】<span class='note-inline'>(廣記取作量。)</span>朝臣【校】<span class='note-inline'>(吳琯本、漢魏本臣作廷。)</span>莫不稱力而去。唯融與陳留侯李崇負絹過性（任），【校】<span class='note-inline'>(吳琯本、漢魏本性字空格。廣記作任，義長，今從正。通鑑作「負絹過重」。)</span>蹶倒傷踝。〈太后即不與之，令其空出，時人笑焉〉。【校】<span class='note-inline'>(廣記有此十四字，各本皆無。按通鑑云：「太后奪其絹使空出，時人笑之。」通鑑此文亦本伽藍記，則此十四字當有，今本脫去耳。今據廣記補。)</span>侍中崔光止取兩匹，【校】<span class='note-inline'>(吳琯本、漢魏本、真意堂本脫侍中下八字。)</span>太后問：【校】<span class='note-inline'>(廣記問下有曰字。)</span>「侍中何少？」對曰：「臣有兩手，唯堪兩疋，所獲多矣。」朝貴服其清廉。經河陰之役，【校】<span class='note-inline'>(吳琯本、漢魏本役譌作投。)</span>諸元殲盡，王侯第宅，多題為寺。【校】<span class='note-inline'>(廣記二百三十六寺下有宇字。)</span>壽丘里閭，【校】<span class='note-inline'>(吳琯本、漢魏本、吳集證本閭作間。元河南志亦作間。廣記作閭，與此同。)</span>列剎相望，祗洹鬱起，寶塔高淩。【校】<span class='note-inline'>(吳琯本、漢魏本、真意堂本淩作臨。廣記淩作壯。)</span>四月初【校】<span class='note-inline'>(吳琯本、漢魏本無初字。廣記及元河南志亦無初字。)</span>八日，京師【校】<span class='note-inline'>(廣記、元河南志師作都。)</span>士女，多至河間寺。觀其廊【校】<span class='note-inline'>(吳琯本、漢魏本廊作殿。廣記、元河南志作堂。)</span>廡綺麗，無不歎息，以為蓬萊仙室，亦不是【校】<span class='note-inline'>(吳琯本、漢魏本是作足。)</span>過。【校】<span class='note-inline'>(廣記過下有也字。)</span>入其後園，見溝瀆蹇產，石磴【校】<span class='note-inline'>(吳琯本石作口。)</span>礁嶢，【校】<span class='note-inline'>(吳琯本、漢魏本、吳集證本礁作嶕，同。)</span>朱荷出也（池），【校】<span class='note-inline'>(綠君亭本、吳集證本也作池，今從正。吳琯本、漢魏本、真意堂本作地。)</span>綠萍浮水，飛梁跨閣，【校】<span class='note-inline'>(吳琯本、漢魏本閣作樹。)</span>□〈高〉樹【校】<span class='note-inline'>(綠君亭本、真意堂本空格作高字，今據補。吳琯本樹字亦空格。漢魏本此二字作「層閣」。)</span>出雲，咸皆唧唧（嘖嘖），【校】<span class='note-inline'>(照曠閣本唧唧作嘖嘖。義長，今從之。)</span>雖梁王兔苑想之不如也。</p>
</div>
<div class='div-other'><a id='mulu57' /><p style="margin-left:1em;text-indent:-1em">追光寺，【校】<span class='note-inline'>(元河南志三、說郛四光皆作先。)</span>侍中尚書令東平王略之宅也。略生而岐嶷，幼則【校】<span class='note-inline'>(張合校本則作而。)</span>老成，博洽羣書，好道不倦。神龜中，為黃門侍郎。元义【校】<span class='note-inline'>(吳琯本、漢魏本、真意堂本义作義。照曠閣本、吳集證本作乂。)</span>專政，虐加宰輔。略密與其兄相州刺史中山王熙欲【校】<span class='note-inline'>(吳琯本、漢魏本欲作故。)</span>起義兵，問罪君側，雄規不就，釁起同【校】<span class='note-inline'>(吳琯本、漢魏本同作周。)</span>謀。略兄弟【校】<span class='note-inline'>(吳琯本、漢魏本兄弟作「弟兄」。)</span>四人，並罹塗炭。唯略一身逃命江右。【校】<span class='note-inline'>(吳琯本、漢魏本、綠君亭本真意堂本右作左。)</span>蕭衍素聞略名，見其器度寬雅，文學優瞻（贍），【校】<span class='note-inline'>(各本皆作贍，是，今據正。)</span>甚敬重之，謂曰：「洛中如王者幾人？」略對曰：「臣在【校】<span class='note-inline'>(吳琯本、漢魏本無在字。)</span>本朝之日，承乏攝官。至於宗廟之美，百官之富，鴛鸞【校】<span class='note-inline'>(吳琯本、漢魏本、真意堂本鸞作鴦。)</span>接翼，[木*巳]梓成陰，如臣之比，趙咨所云：車載斗量，不可數盡。」衍大笑，乃封略為中山王，食邑千戶，儀比王子；又除宣城太守，給鼓吹一部，劍卒千人。略為政清肅，甚有治聲。江東朝貴，侈於矜尚，見略入朝，莫不憚其進止。尋遷信武將軍、衡州刺史。孝昌元年，明帝宥吳人江革，請略歸國。江革者，蕭衍之大將也。蕭衍謂曰：「朕寧失江革，不得無王。」略【校】<span class='note-inline'>(吳琯本、漢魏本、真意堂本重略字。)</span>曰：「臣遭家禍難，白骨未收。乞還本朝，敘【校】<span class='note-inline'>(吳琯本、漢魏本、真意堂本敘作收。)</span>錄存沒。」因即悲泣，衍哀而遣之。乃賜錢五百萬、金二百斤、銀五百斤、錦繡【校】<span class='note-inline'>(吳琯本、漢魏本錦繡作「繡錦」。)</span>寶玩之物不可稱數。親帥百官送於江上，作五言詩贈者百餘人。凡見禮敬【校】<span class='note-inline'>(吳琯本、漢魏本、吳集證本禮敬作「敬禮。」)</span>如親【校】<span class='note-inline'>(吳琯本、漢魏本、綠君亭本、真意堂本親作此。)</span>比。略始濟淮，明帝拜略侍中，義陽王，食邑千戶。略至闕，詔曰：「昔劉蒼好善，利建東平，曹植能文，大啟陳國，是用聲彪盤【校】<span class='note-inline'>(吳琯本、漢魏本、真意堂本、吳集證本盤作磐，同。)</span>石，義鬱維城。侍中義陽王略體自藩華，門勳夙著，內潤外朗，兄弟偉如。既見義忘家，捐生殉【校】<span class='note-inline'>(吳琯本、漢魏本殉作狥。)</span>國，永言忠烈，何日忘之！往雖弛擔為梁，【校】<span class='note-inline'>(按為字疑當作偽。)</span>今便言旋闕下，【校】<span class='note-inline'>(吳琯本、漢魏本闕下作「詣闕」。)</span>有志有節，能始能終，方傳美丹青，懸諸日月。略前未至之日，即心立稱，故封義陽。【校】<span class='note-inline'>(吳琯本、漢魏本、真意堂本陽下有王字。)</span>然國既【校】<span class='note-inline'>(吳琯本、漢魏本無既字。)</span>邊地，寓食他邑，求之二三，未為盡善，宜比德均封，追芳曩烈，可改封東平王，戶數如前。」尋進尚書令、儀同三司，領國子祭酒，侍中如故。略從容閑雅，本自天資，出南入北，轉復高邁，言論動止，朝野師模。建義元年，薨於河陰，贈太保，<span class='corr'>諡</span>曰「文貞」。嗣王景式捨宅為此寺。</p>
</div>
<div class='div-other'><a id='mulu58' /><p style="margin-left:1em;text-indent:-1em">融覺寺，清河文獻王懌所立也，在閶闔門外御道南。有五層浮圖一所，與沖覺寺齊等。佛殿僧房，充溢一【校】<span class='note-inline'>(吳琯本、漢魏本無一字。按續僧傳三十云：「廊宇充溢，周於三里。」則又作三字。)</span>里。比丘曇謨最【校】<span class='note-inline'>(太平御覽六百五十五最作㝡，下同。)</span>善於禪【校】<span class='note-inline'>(吳琯本、漢魏本、真意堂本禪作義。御覽作釋。)</span>學，講涅槃、花嚴，【校】<span class='note-inline'>(吳琯本、漢魏本、真意堂本、吳集證本花作華。)</span>僧徙（徒）【校】<span class='note-inline'>(各本作徒，今正。)</span>千人。天竺國胡沙門菩提流支見而【校】<span class='note-inline'>(御覽而下有徒字。)</span>禮之，號為菩薩。流支解佛義，知名西土【校】<span class='note-inline'>(御覽下重西土二字，屬下句。)</span>諸夷號為羅漢。曉魏言及隸書，翻十地，楞伽及諸經論二十三部，雖石室之寫金言，草堂之傳真教，不能過也。流支讀曇謨最大乘義章，【校】<span class='note-inline'>(吳琯本、漢魏本、真意堂本義在大字上，譌。)</span>每彈指讚【校】<span class='note-inline'>(吳琯本、漢魏本、真意堂本讚作贊，同。御覽亦作贊。)</span>嘆，唱言微妙，即為胡書寫之，傳之【校】<span class='note-inline'>(綠君亭本、真意堂本無之字，御覽亦無之字。)</span>於西域。〈西域〉【校】<span class='note-inline'>(吳琯本、漢魏本、綠君亭本、真意堂本下重「西域」二字，屬下句。按御覽亦重西域二字。依文義當重，今補。)</span>沙門常東向遙禮之，號曇謨最為【校】<span class='note-inline'>(御覽無曇謨最為四字。)</span>東方聖人。</p>
</div>
<div class='div-other'><a id='mulu59' /><p style="margin-left:1em;text-indent:-1em">大覺寺，廣平王懷【校】<span class='note-inline'>(吳琯本、漢魏本、真意堂本懷作環。)</span>捨宅也，【校】<span class='note-inline'>(吳琯本、漢魏本無也字。)</span>在融覺寺西一里許。北瞻芒嶺，南眺洛汭，東望宮闕，西顧旗亭，禪（神）【校】<span class='note-inline'>(吳琯本、漢魏本、真意堂本禪作神，義長，今從正。)</span>皐顯敞，實為勝地。是以溫子升【校】<span class='note-inline'>(各本升作昇，下同。)</span>碑云：「面水背山，左朝右市」是也。環【校】<span class='note-inline'>(吳琯本環譌作壞。吳集證本作懷。按環作環遶解，義亦通。不必從吳集證本改作懷。)</span>所居之堂，上置七佛。林池飛閣，比之景明。至於春風動樹，則蘭開紫葉，秋霜降草，則菊吐黃花；【校】<span class='note-inline'>(吳琯本、漢魏本花作華，同。)</span>名德大僧，寂以遣煩。永熙年中，平陽王即位，造磚浮圖一所，是土石之工，窮精極麗。詔中書舍人溫子升以為文也。</p>
</div>
<div class='div-other'><a id='mulu60' /><p style="margin-left:1em;text-indent:-1em">永明寺，宣武皇帝所立也，在大覺寺東。時佛法經像，盛於洛陽，異國沙門，咸來輻輳，負錫持經，適茲藥（樂）【校】<span class='note-inline'>(綠君亭本、真意堂本藥作樂，義長，今從正。吳琯本、漢魏本作洛。)</span>土，世宗【校】<span class='note-inline'>(吳琯本、漢魏本、真意堂本世宗作「宣武」。)</span>故立此寺【校】<span class='note-inline'>(吳琯本、漢魏本、真意堂本寺下有俾字。)</span>以憩之。房廡連亘，一千餘間。庭列脩竹，簷拂高松，【校】<span class='note-inline'>(吳琯本、漢魏本松作樬。)</span>奇花異草，駢闐堦砌。百國沙門三千餘人，西域遠者，乃至大秦國，盡天地之西垂，【校】<span class='note-inline'>(吳琯本、漢魏本、真意堂本垂作陲。)</span>□〈耕耘〉【校】<span class='note-inline'>(各本無空格。照曠閣本下有「耕耘」二字，今從補。)</span>績紡，百姓野居，【校】<span class='note-inline'>(吳琯本、漢魏本居作店。)</span>邑屋相望，【校】<span class='note-inline'>(吳琯本、漢魏本屋作房。唐鈎沈云：「績紡百姓野店邑房相望十字，絕不可解。疑當作紡續徧野，店屋相望。」按唐說增刪太多，不足從。)</span>衣服車馬，擬儀中國。南中有歌營國，去京師甚遠，風土【校】<span class='note-inline'>(吳琯本、漢魏本風土作「土風」。)</span>隔絕，世不與中國交通；雖二漢及魏亦未曾至也。今始有沙門《焉子》【校】<span class='note-inline'>(綠君亭本、真意堂本無焉子二字。按焉子蓋為下文「至焉」而倒譌，今據衍。)</span>善（菩）【校】<span class='note-inline'>(吳琯本、漢魏本、綠君亭本、真意堂本善作菩，今從正。)</span>提拔陀〈至焉〉，【校】<span class='note-inline'>(綠君亭本、真意堂本下有「至焉」二字。今據補。)</span>自云：「北行一月日，【校】<span class='note-inline'>(吳琯本、漢魏本、真意堂本無日字。)</span>至勾稚國。北行十一【校】<span class='note-inline'>(吳琯本、漢魏本、真意堂本一作二。)</span>日，至孫典（典孫）國。【校】<span class='note-inline'>(按孫典乃典孫之倒誤，說見注，今正。下同。)</span>從孫典（典孫）國北行三十日，至扶南國，方五千里，南夷之國，最為強【校】<span class='note-inline'>(吳琯本、漢魏本無強字。)</span>大。民戶殷【校】<span class='note-inline'>(吳琯本、漢魏本殷下有富字。)</span>多，出明珠金玉及水精珍異，饒梹榔。【校】<span class='note-inline'>(吳琯本、漢魏本、真意堂本、吳集證本梹作檳，同。)</span>從扶南國北行一月，至林邑國。出林邑，入蕭衍國。」拔陀至楊州，【校】<span class='note-inline'>(吳琯本、漢魏本楊作陽。吳集證本作揚。)</span>歲餘，隨楊州【校】<span class='note-inline'>(吳琯本、漢魏本、吳集證本楊作揚。)</span>比丘法融來至京師。【校】<span class='note-inline'>(吳琯本、漢魏本、綠君亭本、真意堂本下重「京師」二字。)</span>沙門問其南方風俗，拔陀云：「古有（有古）奴調國，<span class='note-inline'>(蘇繼廎先生云：「按菩提拔陀之奴調國一名，與萬震之奴調州名同，然其於奴調國所敘，則又與萬震之姑奴港同，故其奴調國是否即萬震之奴調洲，遂不無可疑（按蘇先生所舉萬震之姑奴港與奴調洲為載於南洲異物志者，具詳於本書附注）。竊意今本伽藍記於菩提拔陀所云，殆字有倒植，其文似本作有古奴調國，乘四輪馬為車。古奴調可還原為梵文 Kurnadvipa，調字為梵文 dvipa 之省譯，義為洲，亦可訓國或大陸。惟古奴調國一名，既揭有國字，仍存調字者，此亦如康泰之伽那調洲（按見水經注一引扶南傳）一名也。菩提拔陀為印度之宗教家，並非歷史家，何至舉古代西亞國名與中國人相告語，故今本伽藍記所載古有奴調國，當為有古奴調國之譌誤。」（枝扈黎大江與迦那調洲考）按蘇先生此論極碻。拔陀所云諸國風土，皆為當時實情，以答覆沙門詢問風俗語，若是引舉古國，反覺答非所問，渺不相涉。且奴調國乘四輪馬為車、又與南洲異物志姑調國相同，見注，則此古有二字必為有古之倒誤無疑，今從正。)</span>乘四輪馬為車。斯調國出火浣布，以樹皮為之。其樹入火不燃。凡南方諸國，皆因城廓（郭）【校】<span class='note-inline'>(吳琯本、漢魏本、吳集證本廓作郭。今從正。)</span>而居，多饒珍麗。民俗淳善，質直好義，亦與西國【校】<span class='note-inline'>(吳琯本、漢魏本、綠君亭本，真意堂本國作域。)</span>大秦、安息、身毒諸國交通往來，或三方四方，浮浪【校】<span class='note-inline'>(吳琯本、漢魏本浪作海。)</span>乘風，百日便至。率奉佛教，好生惡煞。」【校】<span class='note-inline'>(各本煞作殺，同。)</span></p>
<p style="margin-left:1em">寺西有宜牛（年）里。【校】<span class='note-inline'>(元河南志三牛作年。漢晉洛陽宮城圖後魏京城亦作宜年里。疑各本皆誤，今從作年。)</span>里內有陳留王景皓、侍中安定公胡元吉等二宅。景皓者，河內（州）【校】<span class='note-inline'>(按河內，郡名，屬司州，不置刺史，當從北史作河州，見注，今正。)</span>刺史陳留莊王祚之子，立【校】<span class='note-inline'>(吳琯本、漢魏本自等二宅至立十七字脫去。)</span>性虛豁，少有大度，愛人好事，【校】<span class='note-inline'>(吳琯本、漢魏本、真意堂本事作士。按事士通。)</span>待物無遺。夙【校】<span class='note-inline'>(吳琯本、漢魏本、真意堂本夙作尤。)</span>善玄言道家之業，遂捨半宅，安置佛【校】<span class='note-inline'>(吳琯本、漢魏本、真意堂本佛作僧。)</span>徒，演唱大乘數部，並進京師大德超、光、[日*延]、榮【校】<span class='note-inline'>(吳琯本、漢魏本、真意堂本榮作藥。)</span>四法師，三藏胡沙門菩【校】<span class='note-inline'>(吳集證本菩作善，譌。)</span>提流支等咸預其席。諸方伎【校】<span class='note-inline'>(吳琯本、漢魏本、真意堂本伎作技，同。)</span>術之士，莫不歸赴。時有【校】<span class='note-inline'>(吳琯本、漢魏本時有作「有時」。)</span>奉朝請孟仲暉者，武城【校】<span class='note-inline'>(太平御覽六百五十四武城作「武威」。)</span>人也。父賓，【校】<span class='note-inline'>(按御覽無賓字。)</span>金城太守。暉志性聰明，學兼釋氏，四諦之義，窮其旨歸。【校】<span class='note-inline'>(御覽旨作指。)</span>恆【校】<span class='note-inline'>(吳琯本恆譌作怕。漢魏本作前。)</span>來造第，【校】<span class='note-inline'>(御覽無來造第三字。)</span>與沙門論議，時號為玄宗先生。暉遂造人中夾貯（紵）【校】<span class='note-inline'>(吳琯本、漢魏本夾貯作俠紵。吳集證云：「貯當是紵之訛。」按法苑珠林二十二敬佛篇有隋凝觀寺僧法度造夾紵釋迦像一軀，則此貯字當誤，吳說是也。今從吳琯等本改正。人中像亦見本書二崇真寺條。)</span>像一軀，相好端嚴，希世所有，置皓前廳，須臾彌寶坐。【校】<span class='note-inline'>(吳琯本、漢魏本、真意堂本坐作座，下同。)</span>永安二年中，此像每夜行遶其坐，四面脚跡，隱地成文。於是士庶異之，咸來觀矚，由是發心者，亦復無量。永熙三年秋，忽然自去，莫知所之。其年冬，而【校】<span class='note-inline'>(吳琯本、漢魏本、真意堂本無而字。)</span>京師遷鄴。武定五年，暉為洛州開府長史，重加採訪，寥無影迹。</p>
<p style="margin-left:1em">出閶闔門城外七里【校】<span class='note-inline'>(元河南志里下有有字。)</span>長分橋。中朝時以穀水浚急，注於城下，多壞民家，【校】<span class='note-inline'>(元河南志家作舍。)</span>立石橋以限之，長則分流入洛，故名曰長分橋。或云：「晉河間王在長安，遣張方【校】<span class='note-inline'>(吳琯本、漢魏本、真意堂本方作芳。)</span>征長沙王，營軍於此，因【校】<span class='note-inline'>(元河南志因下有名字)</span>為張方橋也。」未知孰是。今民間訛語【校】<span class='note-inline'>(吳琯本、漢魏本訛語作「語訛」。真意堂本無語字。元河南志亦作語訛。)</span>號為張夫人橋。朝士送迎，多在此處。</p>
<p style="margin-left:1em">長分橋西有千金堰，計其水利，日益千金，因以為名。昔都水使者陳勰【校】<span class='note-inline'>(吳集證本勰作勰。按水經注作協，同。)</span>所造，令備夫一千，歲恆修之。</p>
</div></div>
</div><!-- end of div[@id='body'] -->
</body></html>