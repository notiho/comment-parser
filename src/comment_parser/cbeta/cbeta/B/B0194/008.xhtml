<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>中華大藏經總目錄</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<a id='mulu54' />
<div class='div-other'><a id='mulu55' />
<p class='h1'>中華大藏經總目錄編目說明</p><p style="margin-left:1em;text-indent:-1em">一：中華大藏經總目錄分為四類：一、本藏目錄。二、基本目錄。三、有關目錄。四、參考目錄。各目之前，不需總目。</p>
<p style="margin-left:1em;text-indent:-1em">二：本藏目錄，即中華大藏經首編。</p>
<p style="margin-left:1em;text-indent:-1em">三：基本目錄，為中華大藏經選藏四輯之原始目錄及有關著作。第一輯為磧砂藏首冊、宋藏遺珍敘目并附錄。第二輯為刻藏緣起、嘉興藏目錄、藏版經直畫一目錄、中央圖書舘善本目錄、日本駒澤大學藏本目錄。第三輯為日本卍字正藏卷首及續藏卷首。第四輯為開寶、崇寧、毘盧、圓覺、資福、南藏、龍藏、天海、縮刻、頻伽、大正、指要、標目、至元、義門、知津各目錄。</p>
<p style="margin-left:1em;text-indent:-1em">四：有關目錄，為二十四種目錄（見本說明十）除去已列為基本目錄者。</p>
<p style="margin-left:1em;text-indent:-1em">五：參考目錄，為歷代中外足資參考之目錄。</p>
<p style="margin-left:1em;text-indent:-1em">六：基本目錄及有關目錄，已見各輯者，畧出全文，存目注明。參考目錄不著。</p>
<p style="margin-left:1em;text-indent:-1em">七：各藏目錄之前，刊載歷代序文，多已見於磧卍各經，而卍字、縮刻、頻伽各藏，亦多重複。茲皆照印，以見藏目之全。</p>
<p style="margin-left:1em;text-indent:-1em">八：各輯經目下，標寫序跋人名及附錄，以便檢索。惟總目錄各目，出自原本者，或多至不勝標寫。出自昭和總目者，又多刪除，無從檢索，今悉不著。</p>
<p style="margin-left:1em;text-indent:-1em">九：總目錄各目，出自昭和總目者，基本目錄及有關目錄，皆有固定範圍，參考目錄，惟以華人著作未見於各輯者，及日本仿照華人古藏就各寺現存經典輯成之目錄（非特刻一藏）為限。或所錄之經現在中國庋藏及關於中國掌故者亦附於後。</p>
<p style="margin-left:1em;text-indent:-1em">十：本會曾印行三十一種藏經目錄對照表解，收入日本就各寺經目輯成之目錄八種。又加入金藏為三十二種，各標二字簡稱，以便引述。後因日本輯目經典，皆各藏所已見。改從簡略，定為二十四種。茲列日本輯目八種於參考目錄，但於三十二種之二字簡稱，仍注於各目之下，以便印證，餘見第四輯編目說明三。</p>
<p style="margin-left:1em;text-indent:-1em">十一：各目錄之影印，極力訪求原本。其無法獲得原本者，由昭和總目仿印。見於各藏者，先儘各藏印出，仍列目備檢。凡昭和總目所載，雖印原本，仍記昭和編號，以便考查。</p>
</div>
<div class='div-other'><a id='mulu56' />
<p class='h1'>中華大藏經總目錄目錄</p>
<table>
<tr><td colspan="4"><p style="margin-left:2em">本藏目錄</p>
</td>
</tr>
<tr><td>1</td>
<td>1</td>
<td>中華大藏經首編不分卷</td>
<td/>
</tr>
<tr><td colspan="4"><p style="margin-left:2em">基本目錄</p>
</td>
</tr>
<tr><td>2</td>
<td>2</td>
<td>影印宋磧砂藏經首冊（磧乙）不分卷　<span class="note-inline">(原本鉛印二冊。)</span></td>
<td/>
</tr>
<tr><td>3</td>
<td>3</td>
<td>宋藏遺珍敘目（金藏）一卷　<span class="note-inline">(原冠宋藏遺珍之前。)</span></td>
<td/>
</tr>
<tr><td>4</td>
<td>4</td>
<td>宋藏遺珍敘目（金藏）一卷　<span class="note-inline">(單行本，附金藏雕印始末考及簡目，新增附錄一卷。)</span></td>
<td/>
</tr>
<tr><td>5</td>
<td>5</td>
<td>刻藏緣起（嘉興）一卷　<span class="note-inline">(民國八年，揚州藏經院木刻一冊。)</span></td>
<td/>
</tr>
<tr><td>6</td>
<td>6</td>
<td>嘉興藏目錄（嘉興）一卷　<span class="note-inline">(民國九年，北京刻經處木刻一冊，縮刻結函標為大明重刊三藏聖教目錄，有正無續，不載經直。)</span></td>
<td/>
</tr>
<tr><td>7</td>
<td>7</td>
<td>藏版經直畫一目錄（嘉興）一卷　<span class="note-inline">(昭和總目二八。與前目同，以為甲本與各本對校。)</span></td>
<td/>
</tr>
<tr><td>8</td>
<td>8</td>
<td>嘉興楞嚴寺方冊藏經現存目錄（嘉興）一卷　<span class="note-inline">(國立中央圖書舘善本書目甲編卷三子部釋家類。)</span></td>
<td/>
</tr>
<tr><td>9</td>
<td>9</td>
<td>大明三藏聖教目錄一卷　<span class="note-inline">(正藏係日本黃<span class="corr">蘗</span>藏目錄，續藏又續藏係抄本，與前二目兩續稍有出入，日本駒澤大學藏。)</span></td>
<td/>
</tr>
<tr><td>10</td>
<td>10</td>
<td>大日本校訂大藏經目錄（卍字）一卷　<span class="note-inline">(原本附索引目錄、部類目錄各一卷，鉛印二冊。昭和總目三四。)</span></td>
<td/>
</tr>
<tr><td>11</td>
<td>11</td>
<td>大日本續藏經目錄（卍續）四卷　<span class="note-inline">(原本鉛印一冊。昭和總目三五。)</span></td>
<td/>
</tr>
<tr><td/>
<td>12</td>
<td>開元釋教錄畧出（開寶）四卷　<span class="note-inline">(唐智昇撰，見第一輯磧砂英函。)</span></td>
<td>磧英</td>
</tr>
<tr><td>12</td>
<td>13</td>
<td>崇寧萬壽大藏目錄（崇寧）一卷　<span class="note-inline">(昭和總目七，即東寺經藏一切經目錄。)</span></td>
<td/>
</tr>
<tr><td>13</td>
<td>14</td>
<td>毘盧大藏經目錄（毘盧）一卷　<span class="note-inline">(昭和總目六，即宮內府圖書寮一切經目錄。)</span></td>
<td/>
</tr>
<tr><td>14</td>
<td>15</td>
<td>湖州思溪圓覺禪院新雕大藏經律論目錄（圓覺）二卷　<span class="note-inline">(昭和總目四六。)</span></td>
<td/>
</tr>
<tr><td/>
<td>16</td>
<td>安吉州思溪法寶資福禪寺大藏經目錄（資福）二卷　<span class="note-inline">(見第四輯資福最函。昭和總目一一。)</span></td>
<td>資最</td>
</tr>
<tr><td/>
<td>17</td>
<td>大明三藏聖教南藏目錄（南藏）一卷　<span class="note-inline">(見續藏史地類金陵梵剎志。昭和總目二九。)</span></td>
<td>續藏</td>
</tr>
<tr><td/>
<td>18</td>
<td>大清三藏聖教目錄（龍藏）五卷　<span class="note-inline">(見第四輯龍藏機函。昭和總目三〇。)</span></td>
<td>龍機</td>
</tr>
<tr><td>15</td>
<td>19</td>
<td>大清重刻龍藏彙記（龍藏）不分卷　<span class="note-inline">(較前目增記板數連數，同治九年金陵刻經處木刻一冊。)</span></td>
<td/>
</tr>
<tr><td/>
<td>20</td>
<td>日本武州江戶東叡山寬永寺一切經新刊印行目錄（天海）五卷　<span class="note-inline">(見第四輯天海最函。昭和總目三一。)</span></td>
<td>天最</td>
</tr>
<tr><td>16</td>
<td>21</td>
<td>大日本校訂縮刻大藏經目錄（縮刻）一卷　<span class="note-inline">(原本鉛印一冊。昭和總目三三。)</span></td>
<td/>
</tr>
<tr><td>17</td>
<td>22</td>
<td>頻伽精舍校刊大藏經總目（頻伽）一卷　<span class="note-inline">(原本鉛印一冊。)</span></td>
<td/>
</tr>
<tr><td>18</td>
<td>23</td>
<td>大正新修大藏經總目錄（大正）不分卷　<span class="note-inline">(昭和總目一。)</span></td>
<td/>
</tr>
<tr><td>19</td>
<td>24</td>
<td>續大正新修大藏經總目錄（大正）不分卷　<span class="note-inline">(昭和總目三九。)</span></td>
<td/>
</tr>
<tr><td/>
<td>25</td>
<td>大藏經綱目指要錄（指要）八卷　<span class="note-inline">(宋唯白集，見第四輯崇寧溪函。昭和總目三七誤標十三卷。)</span></td>
<td>崇溪</td>
</tr>
<tr><td/>
<td>26</td>
<td>大藏聖教法寶標目（標目）十卷　<span class="note-inline">(宋王古撰并序偈，元管主八續集，見第一輯磧砂遵函。昭和總目三八。)</span></td>
<td>磧遵</td>
</tr>
<tr><td/>
<td>27</td>
<td>至元法寶勘同總錄（至元）五卷　<span class="note-inline">(元慶吉祥等集，見第一輯磧砂盟函。昭和總目二五。)</span></td>
<td>磧盟</td>
</tr>
<tr><td>20</td>
<td>28</td>
<td>大明釋教彙目義門（義門）四十五卷　<span class="note-inline">(明寂曉撰集，民國二十年，二十五年天津刻經處木刻十冊。)</span></td>
<td/>
</tr>
<tr><td/>
<td>29</td>
<td>閱藏知津（知津）四十八卷　<span class="note-inline">(明智旭編次，見第二輯嘉又續六。昭和總目七四。)</span></td>
<td>嘉又續6</td>
</tr>
<tr><td colspan="4"><p style="margin-left:2em">有關目錄</p>
</td>
</tr>
<tr><td/>
<td>30</td>
<td>杭州路餘杭縣白雲宗南山大普寧寺大藏經目錄（普寧）四卷　<span class="note-inline">(見第四輯縮刻結函。昭和總目二六。)</span></td>
<td>縮結</td>
</tr>
<tr><td/>
<td>31</td>
<td>平江府磧砂延聖院新雕藏經律論等目錄（磧甲）二卷　<span class="note-inline">(見總目錄影印宋磧砂藏經首冊附錄。昭和總目一二。)</span></td>
<td>本目錄2</td>
</tr>
<tr><td>21</td>
<td>32</td>
<td>大明三藏聖教北藏目錄（北藏）四卷　<span class="note-inline">(昭和總目二七。)</span></td>
<td/>
</tr>
<tr><td/>
<td>33</td>
<td>大藏目錄（麗藏）三卷　<span class="note-inline">(見第四輯縮刻結函。昭和總目二二。)</span></td>
<td>縮結</td>
</tr>
<tr><td colspan="4"><p style="margin-left:2em">參考目錄</p>
</td>
</tr>
<tr><td>22</td>
<td>34</td>
<td>大中祥符法寶錄畧出一卷　<span class="note-inline">(民國支那內學院由宋趙安仁、楊億等所編原錄略出，二十三年內學院木刻一冊。)</span></td>
<td/>
</tr>
<tr><td>23</td>
<td>35</td>
<td>景祐新修法寶錄略出一卷　<span class="note-inline">(民國支那內學院由宋呂夷簡等所編原錄略出，內學院木刻一冊。)</span></td>
<td/>
</tr>
<tr><td>24</td>
<td>36</td>
<td>御譯大藏經目錄一卷　<span class="note-inline">(清高宗序題清文翻譯大藏經，昭和總目一七。)</span></td>
<td/>
</tr>
<tr><td>25</td>
<td>37</td>
<td>如來大藏經總目錄一卷　<span class="note-inline">(清聖祖序題番藏經，昭和總目一八。)</span></td>
<td/>
</tr>
<tr><td>26</td>
<td>38</td>
<td>日本石山寺一切經目錄（石山）二卷　<span class="note-inline">(昭和總目一四。)</span></td>
<td/>
</tr>
<tr><td>27</td>
<td>39</td>
<td>日本唐本一切經目錄（唐甲）三卷　<span class="note-inline">(昭和總目四八。)</span></td>
<td/>
</tr>
<tr><td>28</td>
<td>40</td>
<td>日本知恩院一切經目錄（知恩）一卷　<span class="note-inline">(昭和總目十。)</span></td>
<td/>
</tr>
<tr><td>29</td>
<td>41</td>
<td>日本上醍醐寺一切經目錄（醍醐）二卷　<span class="note-inline">(昭和總目九。)</span></td>
<td/>
</tr>
<tr><td>30</td>
<td>42</td>
<td>日本南禪寺經藏一切經目錄（南禪）一卷　<span class="note-inline">(昭和總目八。)</span></td>
<td/>
</tr>
<tr><td>31</td>
<td>43</td>
<td>日本唐本一切經目錄（唐乙）三卷　<span class="note-inline">(昭和總目二三。)</span></td>
<td/>
</tr>
<tr><td>32</td>
<td>44</td>
<td>日本三緣山輪藏目錄（三緣）二卷　<span class="note-inline">(昭和總目二四。)</span></td>
<td/>
</tr>
<tr><td>33</td>
<td>45</td>
<td>日本緣山三大藏目錄（緣山）三卷　<span class="note-inline">(昭和總目二一。)</span></td>
<td/>
</tr>
<tr><td>34</td>
<td>46</td>
<td>燉煌本古逸經論并古寫經目錄一卷　<span class="note-inline">(昭和總目一九。)</span></td>
<td/>
</tr>
<tr><td>35</td>
<td>47</td>
<td>扶桑藏外現存目錄一卷　<span class="note-inline">(日本浪華鳳潭錄，昭和總目三六。)</span></td>
<td/>
</tr>
<tr><td>36</td>
<td>48</td>
<td>大藏搨本考一卷　<span class="note-inline">(日本南溪徹定著。昭和總目七六。)</span></td>
<td/>
</tr>
<tr><td>37</td>
<td>49</td>
<td>敦煌劫餘錄十四卷　<span class="note-inline">(民國陳垣編，十九年自序，陳寅恪序。歷史語言研究所藏。)</span></td>
<td/>
</tr>
<tr><td>38</td>
<td>50</td>
<td>西藏大藏經總目錄不分卷　<span class="note-inline">(日本宇井伯壽、鈴木忠宗、金倉圓照、多田等據德格版校訂。)</span></td>
<td/>
</tr>
<tr><td>39</td>
<td>51</td>
<td>佛典泛論一卷　<span class="note-inline">(民國呂澂著，十八年商務印書舘鉛印一冊。)</span></td>
<td/>
</tr></table></div>
<div class='div-other'><a id='mulu57' />
<p class='h1'>刊印中華大藏經首編書後</p><p style="margin-left:0em;text-indent:2em">中華大藏經第二輯刊印未竟，先以首編付印，首編重在目錄，目錄根據內容，本藏之內容果確定乎？今試分而論之：首言正藏四輯，旨在彙合歷代已入藏之典籍，第一輯已印磧砂藏及宋藏遺珍，第二三四輯期於不重不缺，其事至為瑣細。各藏原本，皆有主者，甚難外借或久借。草創目錄時，各處披尋，零星札記，甚多當時容易解決之問題，因無書可檢，數月不決，勞多功尠，難免訛誤。至於綜合補錄目錄備檢所擧擬行補錄各條，有待重核者，又其小焉者耳。次言續藏，旨在彙合歷代未入藏之典籍，時局動盪，文物凋零，十年以來，雖已蒐羅少許孤本善本，而海內外私家秘藏，為數仍多。或已列入者，人事變遷，無從借印；或未列入者，因緣巧合，居然獲得；此一事也。至於近人著作，偶有編入，選擇亦難精審，重加斟酌，不無去取，此又一事也。所收大應語錄，與縮刻霜函重複，至印行三校後始發現，有待刪除，他如宗本梅花詩，亦有重複可能，尚須詳校，此又一事也。乃至譯藏尚未充實，總目錄仍須覆覈，更不待言。是全藏未盡刊行，目錄亦永難確定，今以公開宣布，除一、二兩輯，業已刊印外，閱者對三、四兩輯及續藏、譯藏、總目錄之編訂，尚可及時指示某書重，某書缺，某書應增，某書應減，以及核對未周，排列未善，俾得有所修改，因革損益，期於至當，庶不失集思廣益之義。在昔大正藏印行期間，曾刊布目錄，余為會員之一，獲得一冊，猶憶其擬印各經，與後來實際印出者頗有出入，是必有其必須變更之原因，今日從事編目，始能深會此意。</p>
<p style="margin-left:0em;text-indent:2em">首編擬收各目，惟第一輯重訂補頁表、目錄通檢，發起人及職員名簿、功德徵信錄附收支對照表、請藏功德錄暫不刊印。補頁表曾於第一輯完成時，刊印單本，分贈訂戶。邇者本會有重印第一輯之議，若能實現，余擬建議每頁每格標注原影印本某頁，則讀者檢閱原補頁表為已足，此重訂之表，自無需要。至其餘各件，須全藏印竣，始能完備，故亦暫付缺如。</p>
<p style="margin-left:0em;text-indent:2em">首編易稿數次，抄寫仍甚凌亂。民國五十七年二月付印，歷時將及一載。余久患心臟病，在此期間，尚能力疾校對，雖未精確，仍深感於三寶加被，因並識之。</p>
<p>中華民國五十七年歲秒書於臺中寓廬</p>
<p style="margin-left:27em">遼東蔡運辰</p>
</div>
</div><!-- end of div[@id='body'] -->
</body></html>