<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>蒲室集</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<div class='other'><a id='mulu315' />
<div class='div-other'><a id='mulu316' />
<div class='div-other'><a id='mulu317' />
<p class='h3'>蒲室集卷之六目錄</p>
<ul class="">
<li>絕句<span class="note-inline">(五言)</span>
<ul class="">
<li>米元暉江山秋晚圖二首</li>

<li>松雪翁墨蘭</li>

<li>畫牛</li>

<li>溪山小景</li>

<li>口[號-虎+(后-口+用)]四首為海樵公送別</li>
</ul></li>

<li>絕句<span class="note-inline">(七言)</span>
<ul class="">
<li>次韻馬虛中道士送熊以善之金陵四首</li>

<li>次韻荅石室元晦五首</li>

<li>贈日者沈愛山</li>

<li>次韻荅熊以善秀才</li>

<li>風雨歸舟圖</li>

<li>古廟折碑圖</li>

<li>贈[(厂@((既-旡)-日+口))*頁]可和二首</li>

<li>虞伯生學士以五絕贈一上人蒙見及一公將歸蜀謁趙魯公次韻</li>

<li>墨梅為馮仲碩賦</li>

<li>李息齋墨竹</li>

<li>雪窓蘭</li>

<li>舟至通州夜雨大作</li>

<li>次韻送廖天與</li>

<li>魚樂圖</li>

<li>畫馬</li>

<li>湘水行春圖</li>

<li>淵明歸去圖</li>

<li>百[序-予+(鴈-厂)]圖</li>

<li>孤嶼圖</li>

<li>梅雪齋為逯彥常賦</li>

<li>李遵道墨竹</li>

<li>次韻荅失蠻彥脩御史五首
<ul class="">
<li>贈了空羽士</li>

<li>秋夜宿瓜洲江風山月樓</li>

<li>寄西山李[皮-(〡/又)+(王/匆)]士</li>

<li>宿雪峯菴</li>

<li>游仙</li>
</ul></li>

<li>濟法師清鏡閣</li>

<li>次韻馮侍御留題鐘山八功德水</li>

<li>東麓侍御赴燕南憲使留別次韻奉餞</li>

<li>竹石圖為喜近仁臺即賦</li>
</ul></li>

<li>聯句
<ul class="">
<li>秋夜同大原張翥仲舉永嘉李孝光季和龍翔寺聯句</li>
</ul></li>
</ul></div>
<p class='juan'>蒲室集卷之六</p><p class="byline">豫章　釋　大訢　笑隱</p>
<div class='div-other'><a id='mulu318' />
<p class='h3'>絕句<span class='note-inline'>(五言)</span></p>
<div class='div-other'><a id='mulu319' />
<p class='h4'>米元暉江山秋晚圖二首</p><p style="margin-left:0em;text-indent:0em;" class="lg-abnormal"><div class='lg-row'>紅樹宜秋晚　澄江媚落暉　扁舟如喚我　莫待白頭歸</div>
</p><p style="margin-left:0em;text-indent:0em;" class="lg-abnormal"><div class='lg-row'>江山自開闢　元氣忽淋漓　貫月長虹夜　涪翁許獨知</div>
</p></div>
<div class='div-other'><a id='mulu320' />
<p class='h4'>松雪翁墨蘭</p><p style="margin-left:0em;text-indent:0em;" class="lg-abnormal"><div class='lg-row'>風佩參差倚　秋香暗襲予　愁來禁不得　誰吊楚三閭</div>
</p></div>
<div class='div-other'><a id='mulu321' />
<p class='h4'>畫牛</p><p style="margin-left:0em;text-indent:0em;" class="lg-abnormal"><div class='lg-row'>草煖犢子肥　牧間牛耳濕　誰知荷簑翁　風雨租稅急</div>
</p></div>
<div class='div-other'><a id='mulu322' />
<p class='h4'>溪山小景</p><p style="margin-left:0em;text-indent:0em;" class="lg-abnormal"><div class='lg-row'>溪光深照席　雲氣暗沈山　好似西丘上　扁舟幾日還</div>
</p></div>
<div class='div-other'><a id='mulu323' />
<p class='h4'>口號四首為海樵公送別<span class='note-inline'>(儀真舟中作)</span></p><p style="margin-left:0em;text-indent:0em;" class="lg-abnormal"><div class='lg-row'>道合形皆寓　心親跡任踈　偶然成解后　握手勝交書</div>
</p><p style="margin-left:0em;text-indent:0em;" class="lg-abnormal"><div class='lg-row'>矮篷仍漏雨　盤屈不如蝸　漢使天河上　難追萬里槎</div>
</p><p style="margin-left:0em;text-indent:0em;" class="lg-abnormal"><div class='lg-row'>功名隨分有　聞道古難能　收拾香山社　霜顱及老僧</div>
</p><p style="margin-left:0em;text-indent:0em;" class="lg-abnormal"><div class='lg-row'>蒲香仍五日　不是獨醒時　有酒從人醉　長齋律自持</div>
</p></div></div>
<div class='div-other'><a id='mulu324' />
<p class='h3'>絕句<span class='note-inline'>(七言)</span></p>
<div class='div-other'><a id='mulu325' />
<p class='h4'>次韻馬虗中道士贈熊以善之金陵四首</p>
<div class="lg regular" style="margin-left:0em;"><div class='lg-row'>江湖隨處得相逢　四壁襄衣客意同　自是雲踪無住著</div>
<div class='lg-row'>秋蓬何事解隨風</div>
</div>
<div class="lg regular" style="margin-left:0em;"><div class='lg-row'>師友平生孔文舉　詞章今代沈銓期　豈是雲林遺隱德</div>
<div class='lg-row'>未應才俊困明時</div>
</div>
<div class="lg regular" style="margin-left:0em;"><div class='lg-row'>朝望秦淮雲氣清　夜聞鶴唳帶風聲　參差天闕牛頭沒</div>
<div class='lg-row'>斷續鍾山馬首迎</div>
</div>
<div class="lg regular" style="margin-left:0em;"><div class='lg-row'>焚疏空聞招惠約　上書誰復繼鐔津　千巖萬壑不歸去</div>
<div class='lg-row'>落日長江思遠人</div>
</div></div>
<div class='div-other'><a id='mulu326' />
<p class='h4'>次韻荅石室元晦</p>
<div class="lg regular" style="margin-left:0em;"><div class='lg-row'>不審住來相熟未　青衣迎棹慣看人　糗餈分餉家家似</div>
<div class='lg-row'>薯蕷炊香頓頓新</div>
</div>
<div class="lg regular" style="margin-left:0em;"><div class='lg-row'>憐君身大不及膽　想見道公應更癯　實錄自彰銘鼎義</div>
<div class='lg-row'>能來重掃石浮圖</div>
</div>
<div class="lg regular" style="margin-left:0em;"><div class='lg-row'>貝闕群仙羅玉質　也知天上足金銀　深慚造物相料理</div>
<div class='lg-row'>巖穴偏宜槁木身</div>
</div>
<div class="lg regular" style="margin-left:0em;"><div class='lg-row'>義公死葬廬山下　也說曇華一度開　猶喜老禪隨幻住</div>
<div class='lg-row'>昨朝天目寄書來</div>
</div>
<div class="lg regular" style="margin-left:0em;"><div class='lg-row'>杭標霅晝同房住　况是苕華雪不如　扁舟短棹不成去</div>
<div class='lg-row'>坐聽鐘沈月上初</div>
</div></div>
<div class='div-other'><a id='mulu327' />
<p class='h4'>贈日者沈愛山</p>
<div class="lg regular" style="margin-left:0em;"><div class='lg-row'>君平天上知名久　牛渚無人解汎槎　獨抱囊衣江海去</div>
<div class='lg-row'>扁舟風雨度年華</div>
</div></div>
<div class='div-other'><a id='mulu328' />
<p class='h4'>次韻荅熊以善秀才</p>
<div class="lg regular" style="margin-left:0em;"><div class='lg-row'>升堂齊赴鼓隆隆　獨著儒衣謁嬾融　也勝朝回隨雁起</div>
<div class='lg-row'>西風千騎過雲中</div>
</div></div>
<div class='div-other'><a id='mulu329' />
<p class='h4'>風雨歸舟圖</p>
<div class="lg regular" style="margin-left:0em;"><div class='lg-row'>中流鼓枻欲何之　乘興何如興盡時　蛟鰐垂涎風作橫</div>
<div class='lg-row'>山長水遠暮㱕遲</div>
</div></div>
<div class='div-other'><a id='mulu330' />
<p class='h4'>古廟折碑圖</p>
<div class="lg regular" style="margin-left:0em;"><div class='lg-row'>古廟殘碑野水村　行人回首暗消魂　遙天何許孤雲沒</div>
<div class='lg-row'>不盡青山萬馬奔</div>
</div></div>
<div class='div-other'><a id='mulu331' />
<p class='h4'>贈[(厂@((既-旡)-日+口))*頁]可和二首</p>
<div class="lg regular" style="margin-left:0em;"><div class='lg-row'>鏡容識我麒麟種　茅氏憐吾丹鳳雛　幸有小郎供膳羙</div>
<div class='lg-row'>土酥如練玉芝腴</div>
</div>
<div class="lg regular" style="margin-left:0em;"><div class='lg-row'>江湖有術青烏子　香火多靈白鶴仙　乘興出游㱕亦好</div>
<div class='lg-row'><span class='corr'>采</span>芝種木赤城邊</div>
</div></div>
<div class='div-other'><a id='mulu332' />
<p class='h4'>虞伯生學士以五詩贈一上人蒙見及一公將歸蜀謁趙魯公次韻</p>
<div class="lg regular" style="margin-left:0em;"><div class='lg-row'>醉罷蒲陶金叵羅　散華方丈[冗-几+(舄-臼+(〡*日))]伽陀　扁舟許我從公去</div>
<div class='lg-row'>浩蕩江漚萬里波</div>
</div>
<div class="lg regular" style="margin-left:0em;"><div class='lg-row'>潛宮樓殿五雲開　雲外青山萬馬來　黼黻天容歸化茟</div>
<div class='lg-row'>故應留待謫仙才</div>
</div>
<div class="lg regular" style="margin-left:0em;"><div class='lg-row'>我愛鍾山七佛居　曇翁重掃刼灰餘</div>
<div class='lg-row'>先皇同受靈山記　千古神龍護寶書</div>
</div>
<div class="lg regular" style="margin-left:0em;"><div class='lg-row'>魯國數年書疏斷　每思高會聽雲和　別時有約終相覓</div>
<div class='lg-row'>綿竹江頭雨一簑</div>
</div>
<div class="lg regular" style="margin-left:0em;"><div class='lg-row'>西蜀高僧讖馬馰　十年江表飽蒿藜　宗門喜見南回日</div>
<div class='lg-row'>千眾開堂借品題</div>
</div></div>
<div class='div-other'><a id='mulu333' />
<p class='h4'>墨梅為馮仲實賦</p>
<div class="lg regular" style="margin-left:0em;"><div class='lg-row'>林華瘦影月微茫　風袂參差玉佩璫　更覺微酸生齒頰</div>
<div class='lg-row'>千林烟雨待青黃</div>
</div></div>
<div class='div-other'><a id='mulu334' />
<p class='h4'>李息齋墨竹</p>
<div class="lg regular" style="margin-left:0em;"><div class='lg-row'>李公墨妙俱陳跡　誰識湖州苦用心　惆悵此君猶玉立</div>
<div class='lg-row'>空山風雨夜堂深</div>
</div></div>
<div class='div-other'><a id='mulu335' />
<p class='h4'>雪窓蘭</p>
<div class="lg regular" style="margin-left:0em;"><div class='lg-row'>百畒無香失舊藂　若為膏沐轉光風　趙家三昧吳僧得</div>
<div class='lg-row'>未覺山人鶴帳空</div>
</div></div>
<div class='div-other'><a id='mulu336' />
<p class='h4'>舟至通州夜雨大作</p>
<div class="lg regular" style="margin-left:0em;"><div class='lg-row'>明日京華拂面塵　穹[病-丙+(皮-(〡/又)+(王/田/皿))]如雪馬如雲　雨聲未忍孤篷別</div>
<div class='lg-row'>故遣蕭蕭枕上聞</div>
</div></div>
<div class='div-other'><a id='mulu337' />
<p class='h4'>次韻送廖天與</p>
<div class="lg regular" style="margin-left:0em;"><div class='lg-row'>楚江送客暮帆開　眼底何人識異材　後夜月明潮又滿</div>
<div class='lg-row'>青山空繞雨華臺</div>
</div></div>
<div class='div-other'><a id='mulu338' />
<p class='h4'>魚樂圖<span class='note-inline'>(予作菴東園將謀退休而未能入居之希古禪師寄魚樂圖索題感而為賦)</span></p>
<div class="lg regular" style="margin-left:0em;"><div class='lg-row'>築室開池學放魚　旋縈九嶋作江湖　畫圖更覺煙波好</div>
<div class='lg-row'>野水寒塘雪葦枯</div>
</div></div>
<div class='div-other'><a id='mulu339' />
<p class='h4'>畫馬</p>
<div class="lg regular" style="margin-left:0em;"><div class='lg-row'>華山歸牧空龍種　傳得丹青十二閑　前歲上京聞扈蹕</div>
<div class='lg-row'>白雲如見六龍還</div>
</div></div>
<div class='div-other'><a id='mulu340' />
<p class='h4'>湘水行春圖</p>
<div class="lg regular" style="margin-left:0em;"><div class='lg-row'>湘江何處問幽栖　野服行春曉色微　著我茅茨相伴好</div>
<div class='lg-row'>不堪衰疾未能㱕</div>
</div></div>
<div class='div-other'><a id='mulu341' />
<p class='h4'>淵明歸去圖</p>
<div class="lg regular" style="margin-left:0em;"><div class='lg-row'>橫亡海上只徒傷　夷隘空聞餓首陽　歸去柴桑吾故里</div>
<div class='lg-row'>高風猶是晉文章</div>
</div></div>
<div class='div-other'><a id='mulu342' />
<p class='h4'>百鴈圖</p>
<div class="lg regular" style="margin-left:0em;"><div class='lg-row'>既集還飛水正深　風驚葭葦亂挐音　江湖尚爾防矰弋</div>
<div class='lg-row'>宜為傳書到上林</div>
</div></div>
<div class='div-other'><a id='mulu343' />
<p class='h4'>孤嶼圖為雁山德長老題</p>
<div class="lg regular" style="margin-left:0em;"><div class='lg-row'>淡烟踈樹月朦朧　路隔寒潮斷復通　添箇茅菴分我住</div>
<div class='lg-row'>明年飛錫海門東</div>
</div></div>
<div class='div-other'><a id='mulu344' />
<p class='h4'>梅雪齋為逯彥常賦</p>
<div class="lg regular" style="margin-left:0em;"><div class='lg-row'>梅雪相輝映遠空　參橫猶愛月朣朧　更期佳實充調鼎</div>
<div class='lg-row'>好青黃烟雨中</div>
</div></div>
<div class='div-other'><a id='mulu345' />
<p class='h4'><span class='corr'>李遵</span>道墨竹</p>
<div class="lg regular" style="margin-left:0em;"><div class='lg-row'>曾共琅玗節上題　淋漓不記醉時揮　湘波舞風如佩</div>
<div class='lg-row'>猶待騎鯨碧海歸</div>
</div></div>
<div class='div-other'><a id='mulu346' />
<p class='h4'>次韻荅失蠻御史五首</p>
<div class='div-other'><a id='mulu347' />
<p class='h5'>贈了空羽士</p>
<div class="lg regular" style="margin-left:0em;"><div class='lg-row'>劒光電繞蒼厓裂　阿母金盤進紅雪　携手一笑三千年</div>
<div class='lg-row'>更約乘鼇拾海月</div>
</div></div>
<div class='div-other'><a id='mulu348' />
<p class='h5'>秋夜宿瓜洲江風山月亭</p>
<div class="lg regular" style="margin-left:0em;"><div class='lg-row'>波底織綃聞帛裂　玻瓈萬頃魚龍夜　向來鼙鼓海門秋</div>
<div class='lg-row'>鴈驚不度穹廬月</div>
</div></div>
<div class='div-other'><a id='mulu349' />
<p class='h5'>寄西山李處士</p>
<div class="lg regular" style="margin-left:0em;"><div class='lg-row'>每憶西山水竹居　秋風林影夕陽踈　江湖正自無知<span class='corr'>己</span></div>
<div class='lg-row'>底用嫌人索報書</div>
</div></div>
<div class='div-other'><a id='mulu350' />
<p class='h5'>宿雪峯菴</p>
<div class="lg regular" style="margin-left:0em;"><div class='lg-row'>雪深麋鹿無行跡　雲外樵歸何處笛　老禪騎虎不驚人</div>
<div class='lg-row'>損拾荒苔挂高石</div>
</div></div>
<div class='div-other'><a id='mulu351' />
<p class='h5'>游仙</p>
<div class="lg regular" style="margin-left:0em;"><div class='lg-row'>乘雲直上黃金殿　騎鶴歸來白玉京　飲乾石髓開還合</div>
<div class='lg-row'>指點蓬來淺復清</div>
</div></div></div>
<div class='div-other'><a id='mulu352' />
<p class='h4'>濟法師清鏡閣</p>
<div class="lg regular" style="margin-left:0em;"><div class='lg-row'>閣前湖水清如鏡　好為行人照白頭　寄我畫圖憐我老</div>
<div class='lg-row'>何年鏡裏認扁舟</div>
</div></div>
<div class='div-other'><a id='mulu353' />
<p class='h4'>次韻馮東麓侍御留題鍾山八功德水</p>
<div class="lg regular" style="margin-left:0em;"><div class='lg-row'>天上群公玉笋森　也隨陶謝入東林　臨池最愛清如鏡</div>
<div class='lg-row'>不照衰容只照心</div>
</div></div>
<div class='div-other'><a id='mulu354' />
<p class='h4'>東麓侍御赴燕南憲使留別次韻奉餞</p>
<div class="lg regular" style="margin-left:0em;"><div class='lg-row'>雄譚咄咄氣隂森　玄度三生得道林　自喜神交忘物我</div>
<div class='lg-row'>誰知宇宙本同心</div>
</div></div>
<div class='div-other'><a id='mulu355' />
<p class='h4'>竹石圖</p><p style="margin-left:1em">往年會盛克明於幹禮部舟中後蒙以便面相寄今見與喜近仁臺郎作竹石圖喜而為題</p>

<div class="lg regular" style="margin-left:0em;"><div class='lg-row'>我愛准南大小山　座分江月弄潺湲　竹君石丈能無恙</div>
<div class='lg-row'>偏稱臺郎玉[箏-(采-木)]班</div>
</div></div></div>
<div class='div-other'><a id='mulu356' />
<p class='h3'>聯句</p>
<div class='div-other'><a id='mulu357' />
<p class='h4'>秋夜同太原張翥仲舉水嘉李孝光季和龍翔寺聯句</p><p style="text-indent:0em" class="lg-abnormal"><div class='lg-row'>先皇曰潛邸梵宮冠東南金碧麗紺宇翥旌幢覆瓊櫩六龍駐神馭光百靈護鸞驂地蟠龍虎氣訢殿擁貂蟬簪文右露篆古翥化城天樂酣呇梁虹飲渚光壁甃蟾生潭複道星辰直訢觚稜烟霧含浮圖琅當語翥藻井罘罳凾曾暉㩳○鳳光清旭眩冰蠶望氣芒碭遠訢問道空同嵁御床塵宛宛翥仙仗華毿毿珠擩鏁玉柳光猊座涌寶龕遺弓泣父老訢執豆奔候男衣冠閟原廟翥矛戟圓精藍馮几敡末訓光銘鼎紀玄譚聖祚萬世啟訢法筵諸佛參貝飜譯經六翥圖繪笑像三華鬘眾唄作光象教一嘿諳猿鶴驚此客訢林磵洗餘慙齊厨飯香靄翥暝閣鐘聲韽錦䔍渴獸抉光礎踞雕虎耽洒掃媿無補訢倡[酉*(刀/(刀*刀))]知匪堪燥吻茗屢沃翥苦心榮頻探焚膏續迅晷光捲簾納霏嵐氍毹月采淨訢鑿落雲液甘風籟摐古柏翥秋隂挾高柟戶牖蜂[月*早]矗光丹青海波涵社中合陶謝訢方外師瞿聃息影了虛寂翥栖禪屏癡貪苾蒭交折堲光伊蒲不盈甔心同略形跡訢累遺忘憂惔錦雉絡扇羽翥赤螭銜釰鐔㕙豪走奰肩光麈尾揮鬖堅壘避屈賈訢陋邦敵吳郯韻劇魔膽落句雄神力擔擁鼻極營度翥刺手勞鉤撏㨔筩遍銀鹿蠹葉剔白蟫幢鐙粟蠢蠢光鼎香穗馣馣山河入帝綱夫人繞優曇訢境勝情自曠理超思彌覃光雲臥委巾[冗-几+(舄-臼+(〡*日))]雨歸借箯籃翥報章媿木李留[巾*古]踰黃柑訢話言諒所慕沽醉詎可妉光捧廗白足惠翥觸屏蒼頭憨訢偏祖罽肩聳光鏤匡鐻耳儋翥吾我涉誕謾訢爾汝忘話諵翥罅發粟穰厚色滃醪味醰光剪匪差可芼食魚更須泔翥青谿渙以劉蔣陵閜其[谷*(甘/?)]訢茲事付千載相期結廬庵翥</div>
</p></div></div>
<p class='juan'>蒲室卷之六終</p></div></div>
</div><!-- end of div[@id='body'] -->
</body></html>