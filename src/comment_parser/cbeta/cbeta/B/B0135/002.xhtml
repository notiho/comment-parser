<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>蒲室集</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<a id='mulu214' />
<div class='div-other'><a id='mulu215' />
<div class='div-other'><a id='mulu216' />
<p class='h2'>蒲室集卷之二目錄</p>
<ul class="">
<li>古詩<span class="note-inline">(七言)</span>
<ul class="">
<li>月氏王頭飲器歌</li>

<li>曹娥江讀碑圖</li>

<li>太白觀瀑布圖</li>

<li>駿馬圖</li>

<li>宿牛頭菴</li>

<li>初發金陵夜泊龍灣寄茅山道士李方外</li>

<li>趙魏公松石梵僧圖</li>

<li>岳柱留守捕蝗詩</li>

<li>商德苻畫為雲門若季蘅題</li>

<li>會曹伯珪</li>

<li>送張清夫</li>

<li>顏暉畊牧漁樵圖</li>

<li>次張夢臣侍御游鐘山五十韻</li>

<li>曹伯珪築室曰桂齋戲作徘諧體</li>

<li>送許典史</li>

<li>贈醫者夏仁齋</li>

<li>寄隆祥使司張</li>

<li>司丞</li>

<li>湯氏義門詩</li>

<li>蘭蕙同芳圖為逯彥常賦</li>
</ul></li>
</ul></div>
<p class='juan'>蒲室集卷之二</p><p class="byline">豫章　釋　大訢　笑隱</p>
<div class='div-other'>
<p class='h2'>古詩<span class='note-inline'>(七言)</span></p>
<div class='div-other'><a id='mulu217' />
<p class='h3'>月支王頭飲器歌</p>
<div class="lg regular" style="margin-left:0em;"><div class='lg-row'>呼韓欵塞稱藩臣　<span class='corr'>已</span>知絕漠無王庭　馳突猶夸漢使者</div>
<div class='lg-row'>縱馬夜出居延城　我有飲器非飲酒　開凾視之萬鬼走</div>
<div class='lg-row'>世世無忘冐頓功　月支強王頭在手　悵下朔風吹酒寒</div>
<div class='lg-row'>凝酥點雪紅斕班　想見長纓繫馬上　髑髏濺血如奔湍</div>
<div class='lg-row'>手麾欲回斗杓轉　河決崑崙注尊滿　酒酣劒吼浮雲悲</div>
<div class='lg-row'>使者辭歡㱕就舘　古稱尊[文*且]備獻[酉*(刀/(刀*刀))]　孰知盟誓生戈矛</div>
<div class='lg-row'>斬取樓蘭縣漢[門@(拫-日+口)]　功臣猶數義陽[仁-二+(亡/大)]</div>
</div></div>
<div class='div-other'><a id='mulu218' />
<p class='h3'>曹娥江讀碑圖</p><p style="margin-left:0em;text-indent:0em;" class="lg-abnormal"><div class='lg-row'>海門五月潮如山　龍伯奰[尸@目]蒼蛟頑　越俗輕生好巫鬼</div>
<div class='lg-row'>婆娑踏舞洪濤間　群巫姣服盱獨好　歌聲忽絕紅旗倒</div>
<div class='lg-row'>孝娥死抱父屍出　天地無情日杲杲　雄詞不愧邯鄲兒</div>
<div class='lg-row'>萬金莫購中郎題　碑隂八字非隱語　德祖有智如滑稽</div>
<div class='lg-row'>豈是阿瞞不解此　感媿上馬㱕路迷　女德猶能奮其節</div>
<div class='lg-row'>壯夫氣吐萬丈霓　奸雄復欲欺後世　白頭猶愛漢征西</div>
<div class='lg-row'>丹青似是董狐筆　千年要與竹帛齊</div>
<div class='lg-row'>娥江新廟照江水　可憐銅爵草萋萋</div>
</p></div>
<div class='div-other'><a id='mulu219' />
<p class='h3'>太白觀瀑布圖</p><p style="margin-left:0em;text-indent:0em;" class="lg-abnormal"><div class='lg-row'>我本白雲人　見山每回首　披圖得松泉　感我塵埃久</div>
</p>
<div class="lg regular" style="margin-left:0em;"><div class='lg-row'>我家只在九江口　從此扁舟到牛斗　翻愁天上銀濤堆</div>
<div class='lg-row'>石轉雲崩萬雷吼　水行地底不上天　龍泓豈與滄溟連</div>
<div class='lg-row'>風葉無聲飛鳥絕　月光雲影天茫然　丈人何來自空谷</div>
<div class='lg-row'>謫僊招隱當不辱　林稍噴雪舞飛華　尚想隨風唾珠玉</div>
<div class='lg-row'>馬首青山如喚人　㱕來好及松華春</div>
</div>泉香入新釀
<div class="lg regular" style="margin-left:0em;"><div class='lg-row'>觧公頭上巾　今者孰不樂　荒墤委荊[社-土+(秦-禾+示)]　遂令畫師意</div>
<div class='lg-row'>萬古留酸辛　酸辛復何益　東海飛紅塵</div>
</div></div>
<div class='div-other'><a id='mulu220' />
<p class='h3'>駿馬圖</p><p style="margin-left:0em;text-indent:0em;" class="lg-abnormal"><div class='lg-row'>世無伯樂亦久矣　駿馬何由千里至　披圖猶似得權奇</div>
<div class='lg-row'>豈伊畫師知馬意　何人致此銕色驪　施毛繞腹新鑿蹄</div>
<div class='lg-row'>帝閑遠謫天駟下　馳來月窟浮雲低　古王有土數千里</div>
<div class='lg-row'>八極周游寧用爾　方今萬國效奔命　合遣龍媒獻天子</div>
<div class='lg-row'>飈馳電沒爭辟易　萬里所向無前敵　男兒馬上定乾坤</div>
<div class='lg-row'>腐儒詩書果何益　幾愁骨折青海烟　黃沙野雪穹廬前</div>
<div class='lg-row'>幸逢好事[冗-几+(舄-臼+(〡*日))]真傳　似向長鳴誰與憐</div>
<div class='lg-row'>嗟我身如倦飛鳥　十年繭足愁山川　安得千金購神駿</div>
<div class='lg-row'>攬轡欲盡東南天</div>
</p></div>
<div class='div-other'><a id='mulu221' />
<p class='h3'>宿牛頭菴<span class='note-inline'>(有序)</span></p><p style="margin-left:1em">延祐甲寅十二月登牛頭山雪後見草菴如[大/(中-〡+(皿-ㄇ))]有淵道人居之從一竇俯入中可丈五設一柴牀無它長物客至則立語謝客客故去淵以半坐分我且言始至從撨者丐畚茅席地為座[泳-永+(瑤-王)]雨沮洳翹立終日居人始憐我有周文卿為搆瓦屋三間而子適至豈有所待耶敢以菴累子一日會周相歡如平生翌日作詩相留予既慕融公高風欲憩止焉而志不果作短歌謝周</p>
<p style="margin-left:0em;text-indent:0em;" class="lg-abnormal"><div class='lg-row'>憶昔壯年游東溟　大舩椎鼓江上行　天女吹華龍象舞</div>
<div class='lg-row'>風水夜作蛟鮀驚　浩歌聲戞牛斗上　百年有志非功名</div>
<div class='lg-row'>箋經肎讓甘露滅　上書獨許嵩仲靈　青春悠悠去不返</div>
<div class='lg-row'>萬里孤蓬尚漂轉　可憐歲晚長于城　冰雪連天江漢遠</div>
<div class='lg-row'>紫雲如盖青石寒　必逢勝處一解顏　平生始識周處士</div>
<div class='lg-row'>臨岐握手俱忘還　老子胸中飽丘壑　道人眼底無江山</div>
<div class='lg-row'>十日茅茨臥風雨　便擬挂錫烟蘿間</div>
<div class='lg-row'>師年八十不可待　又欲為母營朝餐　况聞大法可痛哭</div>
<div class='lg-row'>我心安得如石頑</div>
</p></div>
<div class='div-other'><a id='mulu222' />
<p class='h3'>初發金陵夜泊龍灣寄茅山道士李方外</p>
<div class="lg regular" style="margin-left:0em;"><div class='lg-row'>人生不必行萬里　亦不願讀萬卷書　願為茅山十日客</div>
<div class='lg-row'>山僧座列群仙圖　大峯揚旗出天闕　小峯萬馬爭奔趨</div>
<div class='lg-row'>俄頃波濤忽破碎　木未飛上金畢逋　青書晝馳壇室靜</div>
<div class='lg-row'>王鞭夜擊聞傳呼　去年獨宿[舟-(白-日)]井下　天風拂地迎麻姑</div>
<div class='lg-row'>今年許入玉柱洞　誰遣旅食随檣鳥　懷人吊古夜寂莫</div>
<div class='lg-row'>寒江落月號猩鼯　祖龍埋金王氣歇　梁宮晉苑沈烟蕪</div>
<div class='lg-row'>想見雲龍映朔日　山中宰相良非迂</div>
</div></div>
<div class='div-other'><a id='mulu223' />
<p class='h3'>趙魏公松石梵僧圖</p><p style="margin-left:0em;text-indent:0em;" class="lg-abnormal"><div class='lg-row'>趙公說法如淨名　自言前身元是僧　惟師粲可樂禪寂</div>
<div class='lg-row'>譯經不讓什與澄　如幻三昧驚幻目　遊戲三生餘習熟</div>
<div class='lg-row'>天子置之白玉堂　富貴苦人如桎梏　不受一塵虗自照</div>
<div class='lg-row'>萬物芸芸觀眾妙　揮毫不假意經營　我知顏陸非同調</div>
<div class='lg-row'>當時西域多龍象　獨畫深禪了真妄　巖石寧須著幻輿</div>
<div class='lg-row'>淩烟不必求諸將　誰呼胡僧從定起　向人不語唯彈指</div>
<div class='lg-row'>顴頰深眸貫雙耳　㱕渡流沙三萬里</div>
<div class='lg-row'>我獨何人甘陸沈　著脚紅塵十丈深　長松有約從公去</div>
<div class='lg-row'>南嶽天台無處尋</div>
</p></div>
<div class='div-other'><a id='mulu224' />
<p class='h3'>岳柱留守捕蝗詩<span class='note-inline'>(有序)</span></p><p style="margin-left:1em">丘柱留守嘗監懷慶路穀將登而蝗至禱之唐太宗廟一夕大雨蝗盡死歲以大穰都人士作詩羙之予亦追賦一首</p>
<p style="margin-left:0em;text-indent:0em;" class="lg-abnormal"><div class='lg-row'>蛇可捕子虎可搏　古者尚譏官政虐　彼蝗為灾不可禦</div>
<div class='lg-row'>忍使吾民委溝壑　我[仁-二+(亡/夫)]作郡民父母　救灾弭患必師古</div>
<div class='lg-row'>貞觀天子天可汙　仰天吞蝗天悔怒　新廟弈弈神所持</div>
<div class='lg-row'>牲肥酒[上/月]拜且祈　我苗芃芃黍離離　嗟我婦子同耘耔</div>
<div class='lg-row'>生而孔艱復殘之　曷若勿生勞我為　雲車風馬來委蛇</div>
<div class='lg-row'>凍雨前導風凄其　盡殄孽類無留遺　僵若蟬蛻䊀枯枝</div>
<div class='lg-row'>民頌[仁-二+(亡/夫)]德[仁-二+(亡/夫)]曰辭　㱕功於神民不疑</div>
<div class='lg-row'>嗟哉彼蝗人共知　彼人而蝗胡可欺　膾人之肉啖以肥</div>
<div class='lg-row'>維跖暨粲盜所資　亦有讒舌如銛錐　笑譚只尺生危機</div>
<div class='lg-row'>古來覆國七廟隳　四海流血民瘡痍　神不殛之神所疵</div>
<div class='lg-row'>惡稔而斃徃莫追　天人好惡常背馳　不生鸞鳳生梟鴟</div>
<div class='lg-row'>茫茫太化不可推　為惡可肆為善危　文皇至今天日姿</div>
<div class='lg-row'>宜錫我[仁-二+(亡/夫)]福如茨　如房如杜登天墀　去惡如草務芟夷</div>
<div class='lg-row'>如殲厥蝗不復滋　吾民重覩貞觀時</div>
<div class='lg-row'>作歌長尉吾民思</div>
</p></div>
<div class='div-other'><a id='mulu225' />
<p class='h3'>商德苻畫為雲門若季蘅題</p>
<div class="lg regular" style="margin-left:0em;"><div class='lg-row'>左山文采妙一世　季子德苻以畫傳　家世風流寧復爾</div>
<div class='lg-row'>粉繪零落隨朝烟　德苻一飲一石酒　山中作客無旬久</div>
<div class='lg-row'>携我一匹東絹㱕　畫成許寄墮鳥有　溪翁何幸得片幅</div>
<div class='lg-row'>著我風瓢寄枯木　萬壑驚濤聲撼屋　隂厓六月寒生粟</div>
<div class='lg-row'>我倦將迎奔驥渴　有懷浩蕩春江闊　惠遠何曾過虎溪</div>
<div class='lg-row'>猶聞大覺焚龍鉢　豈無荷屋薜蘿衣　豆苗如玉山雨肥</div>
<div class='lg-row'>十年<span class='corr'>已</span>負長松期　扁舟好逐畫圖歸</div>
</div></div>
<div class='div-other'><a id='mulu226' />
<p class='h3'>會曹伯珪</p>
<div class="lg regular" style="margin-left:0em;"><div class='lg-row'>故人乍見如生面　良久熟視仍驚呼　六年恠我憂患餘</div>
<div class='lg-row'>不應豐羙如瓠　煖湯濯足敷座坐　呼童爨玉羙土酥</div>
<div class='lg-row'>携過雙林謁大士　天華吹墮紅氍毹　斷穗清霜農圃淨</div>
<div class='lg-row'>寒鴉落木漁村孤　從游復恨冬日短　張鐙待月松堂虛</div>
<div class='lg-row'>淵明不入惠遠社　杜子頗是贊公徒　彼皆艱難困生理</div>
<div class='lg-row'>好事豈有此樂且　曹君曹君慎勿踈　他年念我專壑居</div>
<div class='lg-row'>夜來奇夢果有徵　乘風萬里雲龍趨</div>
</div></div>
<div class='div-other'><a id='mulu227' />
<p class='h3'>送張清夫</p><p style="margin-left:1em">清夫吳江人為其友袁通甫收遺文來錢唐作歌送別</p>
<p style="margin-left:0em;text-indent:0em;" class="lg-abnormal"><div class='lg-row'>[土/衣]子平生妙斵輪　未必俱化随埃塵　十年讀詩不相識</div>
<div class='lg-row'>斯文義與骨肉親　徧搜遺槀走江城　吳人徃徃未知名</div>
<div class='lg-row'>錢唐晚值張公子　為我開篋金石鳴　昌歜尚須論所好</div>
<div class='lg-row'>惜哉<span class='corr'>已</span>徃空戀嫪　况有張公德業崇　訢也敢不攄懷抱</div>
<div class='lg-row'>去年湖隂三日雨　飢吟待且聽五皷　風水愁催晝鷁飛</div>
<div class='lg-row'>松杉喜作龍虬舞　別後寄書能幾回　搴裳有約今雨來</div>
<div class='lg-row'>高歌擊節孰不樂　空山井塌生秋苔</div>
<div class='lg-row'>王門曳裾三十載　只今鬢影霜[白*登][白*登]　風流何止一丘壑</div>
<div class='lg-row'>置之燁燁黃金臺</div>
</p></div>
<div class='div-other'><a id='mulu228' />
<p class='h3'>顏暉耕牧漁撨圖</p>
<div class="lg regular" style="margin-left:0em;"><div class='lg-row'>南陽草廬人<span class='corr'>已</span>非　短衣飯牛歌獨悲　渭濵之叟非熊羆</div>
<div class='lg-row'>買臣五十即纍纍　江湖與子終忘㱕　北風吹面鬢如絲</div>
</div></div>
<div class='div-other'><a id='mulu229' />
<p class='h3'>次張夢臣侍御游鍾山五十韻</p><p style="margin-left:0em;text-indent:0em;" class="lg-abnormal"><div class='lg-row'>驪駒在路客在門　送客張燕當平原　鍾山猿鶴有舊約</div>
<div class='lg-row'>石磴百折不憚煩　振衣西揖洪崖月　持竽東拂扶桑[日*敢]</div>
<div class='lg-row'>天風高寒鳥不度　隂崖六月挾纊溫　張公身到牛斗上</div>
<div class='lg-row'>㱕路雲中哦七言　老韓角勝光萬丈　山火爛爛照陸渾</div>
<div class='lg-row'>玄冥却走海若避　大旗偃道車橫撴　蘇仙騎氣御八極</div>
<div class='lg-row'>乘月夜過羅浮村　神交千載若有待　天[田/廾]王室為屏藩</div>
<div class='lg-row'>平生知名今識面　精爽飛動風中旛</div>
<div class='lg-row'>繡衣東來肅南紀　玉質照映沙塵昏　相依願為繞樹鵲</div>
<div class='lg-row'>擇木不愧投林猿　揮豪千章水東注　雅思萬古雲孤騫</div>
<div class='lg-row'>前席趣㱕宣室殿　瞻星夜近太微垣　林下從游恐相負</div>
<div class='lg-row'>小山藂桂何滋蕃　新詩題徧霜筠節　雄文鐫入蒼厓根</div>
<div class='lg-row'>上方樓觀壓霄漢　御榻當年朝至尊</div>
<div class='lg-row'>瀛海三山扶納陛　雲烟千尺上鉤援　岳瀆奔驅百靈集</div>
<div class='lg-row'>蛟龍上天九河飜　芒碭雲氣不復見　鼎湖弓劒今猶存</div>
<div class='lg-row'>松檜毿毿葆羽合　重岡肅肅萬馬屯　中丞元勛王相種</div>
<div class='lg-row'>天庭簉羽[朔-月+羽]鸞鵷　六時長齋供梵唄　終歲不聞絲竹喧</div>
<div class='lg-row'>每對羹墻增感慨　從狩鈞天勞夢魂</div>
<div class='lg-row'>洞庭日下蒼梧野　落木西風揮淚痕　居憂起復重<span class='corr'>嗚</span>咽</div>
<div class='lg-row'>百年忠孝情彌敦　幕中從事盡金玉　雅頌更奏伯氏塤</div>
<div class='lg-row'>山人枯槁甘自棄　幸一染指如解黿　豸冠峨峨銕面寒</div>
<div class='lg-row'>翠柏清霜玉露繁　鼓鐘會食列五鼎　蘭烝桂[酉*齊]羅芳蓀</div>
<div class='lg-row'>上䟽骨鯁動天[聽-王]　南山可移舌莫捫　側聞傜獠肆椙獗</div>
<div class='lg-row'>竊發五嶺長蛇奔　海隅赤子苦脅從　如掩澤雉居籠樊</div>
<div class='lg-row'>官軍深入期格捕　帶甲千萬乘冬暄</div>
<div class='lg-row'>無乃州縣失撫字　彼猴而冠鶴而軒　灾異示儆孰不畏</div>
<div class='lg-row'>震驚坤軸如風掀　齊魯洪流及准甸　鯨呿鼇擲相吐吞</div>
<div class='lg-row'>公㱕補袞佐調變　駿奔百[木*巳]埋璵璠　股肱明良元首聖</div>
<div class='lg-row'>矯矯玉柱擎崑崙　畫圖早上麒麟閣　迎春先酌白獸罇</div>
<div class='lg-row'>吾徒無為樂<span class='corr'>閒</span>暇　剩収芋栗充晨飱　曇翁三生道林老</div>
<div class='lg-row'>譚經屢對華林園　披圖再覩天日表</div>
<div class='lg-row'>愧我杯渡從乘鯤　投機未能箭鋒直　懷德請以知<span class='corr'>己</span>論</div>
<div class='lg-row'>門徒散華時入室　公卿問道夜叩閽　玄風載揚化日永</div>
<div class='lg-row'>八荒壽域開皇元</div>
<div class='lg-row'>郊天祭地神考享</div>
<div class='lg-row'>降福蕳蕳施聖孫</div>
<div class='lg-row'>弈弈相輝聮棣鄂　至哉地勢培重坤　明公作歌播金石</div>
<div class='lg-row'>山礪河帶矢弗諼</div>
<div class='lg-row'>聖明日月昭萬代　<span class='corr'>但</span>願容光及覆盆</div>
</p></div>
<div class='div-other'><a id='mulu230' />
<p class='h3'>曹伯珪築室曰桂齋戲作俳偕體</p>
<div class="lg regular" style="margin-left:0em;"><div class='lg-row'>阿仙騎蟾白銀[門@(拫-日+口)]　醉折秋華餐玉屑　霓裳曲散堕清塵</div>
<div class='lg-row'>涼夜素娥悲白髮　玉輪碾香空翠寒　流光萬里君合歡</div>
<div class='lg-row'>大星漸仾海色白　高齋翠影空團團　萬卷芳心期厚地</div>
<div class='lg-row'>憔悴秋香忍相棄　百年苦使富貴羈　淮南小山㱕不㱕</div>
</div></div>
<div class='div-other'><a id='mulu231' />
<p class='h3'>送許典史</p><p style="margin-left:0em;text-indent:0em;" class="lg-abnormal"><div class='lg-row'>杜老愛為青城客　不唾其地心惻惻　我居錢唐三十年</div>
<div class='lg-row'>與君况是巷南北　我來金陵主官寺　君佐邑宰為長吏</div>
<div class='lg-row'>奔趨同是可憐生　貴賤何分等兒戲　方今人情尚徃復</div>
<div class='lg-row'>吏事公才要精熟　君雖足疾善應酬　跰躚可儗追風速</div>
<div class='lg-row'>獄訟簿書森似束　剖决詳明如破竹　鳥臺巖巖人側足</div>
<div class='lg-row'>霜威砭體寒生粟　近聞郡縣不知戒　高冠駟馬多顛覆</div>
<div class='lg-row'>君今羙觧反瓜期　縣幕雖昇良不辱</div>
<div class='lg-row'>父老扶携邑長留　載酒百[大/(中-〡+(皿-ㄇ))]車折軸　我自山人寡送迎</div>
<div class='lg-row'>作歌庶以勵風俗</div>
</p></div>
<div class='div-other'><a id='mulu232' />
<p class='h3'>贈醫者夏仁齋</p><p style="margin-left:0em;text-indent:0em;" class="lg-abnormal"><div class='lg-row'>宋清知名自柳子　夏生何幸逢魯公　魯公况是國元老</div>
<div class='lg-row'>品題孰敢當才雄　誠藝潛宮稱絕藝　喜動天顏錫金幣</div>
<div class='lg-row'>後來竊比介推賢　徵車不入都門市　一[大/(中-〡+(皿-ㄇ))]自有一乾坤</div>
<div class='lg-row'>誰道天人隔幾塵　白榆紅杏成行種</div>
<div class='lg-row'>雞犬仙家萬戶春　莫恠風塵彫玉質　芳名誤被時人識</div>
<div class='lg-row'>更將草木代虫魚　隂功早<span class='corr'>已</span>標仙藉　我行南北倦將迎</div>
<div class='lg-row'>何暇役君問養生　身幻不須憂二竪　心安那用守三彭</div>
<div class='lg-row'>是身是病從何起　因癡有愛淪生死　天華如雨石房深</div>
<div class='lg-row'>誰識毘耶老居士</div>
</p></div>
<div class='div-other'><a id='mulu233' />
<p class='h3'>寄隆祥使司張司亟</p><p style="margin-left:0em;text-indent:0em;" class="lg-abnormal"><div class='lg-row'>聖皇孝治嚴宗禋　祠官秩秩皆大臣　光動雲霄金鸑鷟</div>
<div class='lg-row'>駿奔風日天麒麟　我公惻怚劇忠愛　精誠默與神靈會</div>
<div class='lg-row'>氍毹華雨佛壇深　玉色天容儼如在　潛宮重念大江南</div>
<div class='lg-row'>江華冥冥柳毿毿　白頭父老望巡幸　雲車風馬龍為驂</div>
<div class='lg-row'>古昔褒崇前聖墓　守墓猶令復其賦　山中御榻神龍護</div>
<div class='lg-row'>忍對羹墻重思慕　省臺入移副宸衷</div>
<div class='lg-row'>我公驅馳早夜同　門徒書來感深意　一飯必報心忡忡</div>
<div class='lg-row'>相知何必論相見　千里同風如對面　終願臺端有高選</div>
<div class='lg-row'>繡衣南來尉懷戀</div>
</p></div>
<div class='div-other'><a id='mulu234' />
<p class='h3'>湯氏義門詩</p>
<div class="lg regular" style="margin-left:0em;"><div class='lg-row'>九江義門是吾族　流落四方困窮獨　幼承慈訓寄空宗</div>
<div class='lg-row'>隻影江湖隨鴈鶩　吳門湯氏碩且蕃　七世同居二百年</div>
<div class='lg-row'>中書旌表部符下　郡乘載之太史傳　幸際明時歌有道</div>
<div class='lg-row'>誰謂古來風俗好　孔子東西南北人　周公兄弟不相保</div>
</div></div>
<div class='div-other'><a id='mulu235' />
<p class='h3'>蘭蕙同芳圖為[逯-(彖-豕)+(┐@一)]彥常賦</p>
<div class="lg regular" style="margin-left:0em;"><div class='lg-row'>生子當如陳仲弓　元芳季芳古無同　後來蘇氏亦聯壁</div>
<div class='lg-row'>皆以二季奉一翁　二難繼羙復繼世　爰有衛墟之逯氏</div>
<div class='lg-row'>王孫揮灑寄清標　同芳嫓德宜蘭蕙　前登佩玉舞斕班</div>
<div class='lg-row'>後者巧笑生眉彎　置之臺閣伯仲間　况復齊名大小山</div>
<div class='lg-row'>休論九畹與百畒　優劣較香華可數　離騷三復對靈均</div>
<div class='lg-row'>再皷朱弦尉尼父</div>
</div></div></div>
<p class='juan'>蒲室集卷之二<span class='note-inline'>(終)</span></p></div>
</div><!-- end of div[@id='body'] -->
</body></html>