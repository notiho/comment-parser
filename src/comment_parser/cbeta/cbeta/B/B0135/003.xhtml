<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>蒲室集</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<a id='mulu236' />
<div class='div-other'><a id='mulu237' />
<div class='div-other'><a id='mulu238' />
<p class='h2'>蒲室集卷之三目錄</p>
<ul class="">
<li>律詩<span class="note-inline">(五言)</span>
<ul class="">
<li>送趙公子去疾侍平章魯國公歸蜀</li>

<li>次張夢臣侍御游鍾山五十韻</li>

<li>述懷送觀空海歸臨川七十韻</li>

<li>送宋誠夫侍郎福建注選歸　朝</li>

<li>送何彥敬赴山東憲幕</li>

<li>送暉昧谷歸蜀</li>

<li>完者䔍捴管瑞麥詩</li>

<li>送鎦文美知事赴燕南</li>
</ul></li>
</ul></div>
<p class='juan'>蒲室集卷之三</p><p class="byline">豫章　釋　大訴　笑隱</p>
<div class='div-other'>
<p class='h2'>律詩<span class='note-inline'>(五言)</span></p>
<div class='div-other'><a id='mulu239' />
<p class='h3'>送趙公子去疾侍平章魯公㱕蜀</p>
<div class="lg regular" style="margin-left:0em;"><div class='lg-row'>所<span class='corr'>羨</span>還鄉樂　茲行得侍親　魯公黃閣舊　宣詔紫泥新</div>
<div class='lg-row'>給傳舟車備　承筐玉幣陳　會靈奔岳瀆　移次動星辰</div>
<div class='lg-row'>父老懷遺愛　朝庭眷大臣　百年輕重計　一舸去留身</div>
<div class='lg-row'>子軄共承重　親知囑諭諄　行庖供膳早　張燕進觴頻</div>
<div class='lg-row'>寶瑟調銀甲　琱盤鱠玉鱗　雲林還吊古　風物獨傷神</div>
<div class='lg-row'>地勢金城壯　山光錦浪勻　江喧初上峽　樹遠欲通秦</div>
<div class='lg-row'>牛女天河夜　魚龍野水春　豐碑臨奰眉　高[土*豕]撫麒麟</div>
<div class='lg-row'>側聽歌淇澳　猶聞起渭濱　上尊羅甲帳　仙仗擁蒲輪</div>
<div class='lg-row'>朽櫟依瓊樹　飛華戀錦茵　峨眉尋舊約　谷口卜芳隣</div>
<div class='lg-row'>願結香山社　終陪綠野賔　相期無遠別　萬里月随人</div>
</div></div>
<div class='div-other'><a id='mulu240' />
<p class='h3'>次韻張夢臣侍御游蔣山五十韻</p>
<div class="lg regular" style="margin-left:0em;"><div class='lg-row'>勝遊還送客　秋日淨郊原　別酒歡逾洽　行廚禮不煩</div>
<div class='lg-row'>楓林生晚吹　鞠沼媚晨暾　滿座金貂貴　斯人玉雪溫</div>
<div class='lg-row'>[糸*系]綸承異渥　黼黻進嘉言　宥密皇猷重　才華大雅渾</div>
<div class='lg-row'>披雲簾挂玉　前席錦為墩　接武夔龍地　冥懷鴈鶩村</div>
<div class='lg-row'>外臺分重寄　南服占名藩　登麦初橫榻　迎春及賜旛</div>
<div class='lg-row'>馮高荒壝汶　吊古断碑昏　種竹期招鳳　尋僧共[聽-王]損</div>
<div class='lg-row'>洞呀獰蟒化　海立怒鵬鶱　珠鈿沈眢井　金鋪委壞垣</div>
<div class='lg-row'>國初遺老在　江表故家蕃　及物多膏澤　為邦固本根</div>
<div class='lg-row'>化行民自信　身退道彌尊　羙俗時丕變　吾人溺可援</div>
<div class='lg-row'>山川還寂寞　歲月去翩翻　廢舘弦聲絁　虛龕繪像存</div>
<div class='lg-row'>苔班飢鼠走　梅臥野蜂屯　除道看驄馬　來儀集采鸞</div>
<div class='lg-row'>傳呼驚鹿　笑語荅江喧　撫跡多遺恨　懷人欲断魂</div>
<div class='lg-row'>馭風寧有待　斲堊妙無痕　師表儒林盛　賢勞王事敦</div>
<div class='lg-row'>不求金躍冶　<span class='corr'>但</span>愛土為塤　陳寶徒祠雉　桓溫苦化黿</div>
<div class='lg-row'>青山随地好　朱實著霜繁　充味和椒桂　同馨佩芷蓀</div>
<div class='lg-row'>衡廬肩可柏　參井手先捫　說劒雙龍吼　揮豪萬馬奔</div>
<div class='lg-row'>築臺先自隗　學圃耻如樊　破衲多年冷　窮檐傍午暄</div>
<div class='lg-row'>不才甘朽櫟　何幸枉高軒　蕪穢煩芟刜　泥塗頼力掀</div>
<div class='lg-row'>班揚鋒遠避　屈賈氣還吞　舉世懷燕石　惟吾重魯璠</div>
<div class='lg-row'>三光開渾沌　萬[泳-永+(瓜-、)]出崑崙　喜接東山屐　叨陪北海罇</div>
<div class='lg-row'>辱知榮篚帛　懷德報[右/(冗-几+(中-〡+(皿-ㄇ)))]飱　多稼欣逢歲　嘉蔬更滿園</div>
<div class='lg-row'>雲霄翔[(共-八+隹)*鳥]鶴　溟渤偃鯨鯤　寒士勤噓拂　諸生淑討論</div>
<div class='lg-row'>望塵趨末路　立雪候重閽　緣忝三生舊　心冥萬化元</div>
<div class='lg-row'>棠隂思召伯　柳色憶王孫　精衛慙填海　神鼇力負坤</div>
<div class='lg-row'>他時愁遠別　此意竟難諼　嵩華相從去　重窺王女盆</div>
</div></div>
<div class='div-other'><a id='mulu241' />
<p class='h3'>述懷送觀空海歸臨川七十韻</p>
<div class="lg regular" style="margin-left:0em;"><div class='lg-row'>幼慕空門貴　高[跳-兆+京]世可遺　功名輕閥閱　塵土豈磷[石*甾]</div>
<div class='lg-row'>澄觀難居俗　湯沐不癈詩　三生猶有習　四海豈無師</div>
<div class='lg-row'>身去江湖遠　山空雷雨垂　諸方驚老宿　同舍走群兒</div>
<div class='lg-row'>素昧平生願　居然會面期　觧牛須肎綮　相馬必權竒</div>
<div class='lg-row'>壯業期軒輊　新功日蓓[蓰-(走-土)+又]　氣豪空虎穴　戰勝失魚麗</div>
<div class='lg-row'>五載靈谿寺　千章白雪詞　清游忘且暮　物論不瑕疵</div>
<div class='lg-row'>奎畫前朝祕　清霜古佛規　巖空孤有塔　山古寺無基</div>
<div class='lg-row'>松燎供霄讀　芹香助午炊　凍泥蛙似蟹　春雨菌如芝</div>
<div class='lg-row'>遠客愁猿狄　村童枹鹿麛　雲藏吳猛廟　雷護柳公碑</div>
<div class='lg-row'>物色紛難數　雄林應接疲　願終盤谷隱　耻事北山移</div>
<div class='lg-row'>未覺歡娛盡　深蒙造物私　寒巖徒刻畫　元氣忽淋漓</div>
<div class='lg-row'>共喜師門盛　何嗟友道睽　青山吳甸沒　白水楚天涯</div>
<div class='lg-row'>落日三年望　浮雲兩地思　驛書勞白雁　貞信卜玄龜</div>
<div class='lg-row'>果爾期雞黍　同心感銕鎡　群公來襍還　餘子去委蛇</div>
<div class='lg-row'>風日矝神駿　雲霄刷羽儀　古今存道統　師友得綱維</div>
<div class='lg-row'>今代誰潛子　宗門一器之　聮芳端不忝　清要合如斯</div>
<div class='lg-row'>自許奔流象　何知測海蠡　芟夷開樸樕　洗滌脫瘡痍</div>
<div class='lg-row'>吊古多<span class='corr'>閒</span>暇　登臨甚忸怩　山河秦百二　宮闕漢杲愚</div>
<div class='lg-row'>黃壤侵銅狄　春風動兔葵　林蘇俱異物　標晝不同時</div>
<div class='lg-row'>志大交難合　歌長聲愈悲　近人山擁座　照席月臨池</div>
<div class='lg-row'>正擬追金玉　方將脫馽覊　不才還涉世　中道遂分岐</div>
<div class='lg-row'>相失嗟狼狽　無謀哂鷾鴯　交情淡於水　真味羙如飴</div>
<div class='lg-row'>衣綻寒分絮　囊空遠貸貲　鴒原兄弟急　犴獄簡書疑</div>
<div class='lg-row'>仁者應無敵　將軍自數竒　波濤孤梗汎　風雨一巢危</div>
<div class='lg-row'>亡命憐張儉　逃生愧范睢　百年俱繾綣　千里許驅馳</div>
<div class='lg-row'>誓欲同生死　那能顧渴飢　推恩豈望報　菲德竟何為</div>
<div class='lg-row'>吾道縣孤注　藂林失一夔　老師甘屏棄　弟子頌期頣</div>
<div class='lg-row'>逝水㱕東壑　流光及崦嵫　空餘匠石斲　誰善宰夫胹</div>
<div class='lg-row'>行獨招群忌　名高得謗随　長鳴悲病鶴　老氣臥孤羆</div>
<div class='lg-row'>入室猶橫榻　承顏或奉匜　樓孤金驛遠　河直玉繩欹</div>
<div class='lg-row'>未猒從師樂　其如念母慈　江雲連䆉稏　山雪濕茅茨</div>
<div class='lg-row'>短世驚炊[禾/米]　成功付覆碁　何曾犀首貴　空作虎頭癡</div>
<div class='lg-row'>白日真成去　青春有別離　風烟辭北固　江漢抱南箕</div>
<div class='lg-row'>浪穩饞蛟睡　天長白鳥遲　鄉關迷遠近　雲樹暗參差</div>
<div class='lg-row'>幸喜收蠻獠　千今靜鼓[鼓/車]　詩成須數寄　清響播塤[竺-二+(皮-(〡/又)+(王/巾))]</div>
</div></div>
<div class='div-other'><a id='mulu242' />
<p class='h3'>送宋誠夫侍郎福建注選㱕朝</p>
<div class="lg regular" style="margin-left:0em;"><div class='lg-row'><span class='corr'>已</span>見崇儒效　端由取士優　涵濡知聖化　啟沃待嘉謀</div>
<div class='lg-row'>歷以諸難試　旋聞百癈修　分曹仍領選　南省且停騶</div>
<div class='lg-row'>齊相門難掃　山公啟可投　炎荒逾嶺海　東極控閩甌</div>
<div class='lg-row'>水鏡明群象　銓衡列九流　人期修乃職　吾欲㧞其亢</div>
<div class='lg-row'>分寸躋難上　錙銖細莫収　匪帷公論合　若應眾心求</div>
<div class='lg-row'>六翮雲霄闊　脩鱗窟宅幽　乾坤生物大　雨露化工侔</div>
<div class='lg-row'>紫詔頒宸極　清光動冕旒　天高烟嶂淨　氣肅雪霜稠</div>
<div class='lg-row'>高盖相迎候　遺經得校讎　人材臻盛世　文物並中州</div>
<div class='lg-row'>公<span class='corr'>已</span>多遺愛　誰同紀勝游　清商金石奏　㱕思繭[糸*系]抽</div>
<div class='lg-row'>蓐食愁征㒒　梅蒸損弊裘　諸君懷感激　短景惜淹留</div>
<div class='lg-row'>愧我同樗櫟　勞生甚贅疣　断蓬風卷絮　破屋雨傾湫</div>
<div class='lg-row'>烟水蛟龍暮　江湖鴈鶩秋　銀河斜斗柄　雲海限瀛洲</div>
<div class='lg-row'>待月飛金錫　因風駕玉虬　天台無負約　為我訪閭丘</div>
</div></div>
<div class='div-other'><a id='mulu243' />
<p class='h3'>送何彥敬赴山東憲幕</p>
<div class="lg regular" style="margin-left:0em;"><div class='lg-row'>風物中州羙　人材聖代優　恔恔光岳合　肅肅羽儀脩</div>
<div class='lg-row'>省署千官盛　臺綱眾目収　諸公多汲黯　文椽獨何休</div>
<div class='lg-row'>徤茟回天險　精機洞鬼幽　霆奔群蟄奮　鼇負五山浮</div>
<div class='lg-row'>貴<span class='corr'>已</span>常存恕　知人庶寡尤　平生周禮樂　後世魯春秋</div>
<div class='lg-row'>西極銷鋒鏑　坤維得綴旒　元功推衛霍　首罪竄共兜</div>
<div class='lg-row'>陳寶無祠雉　挑林<span class='corr'>已</span>放牛　九天行日月　一命重山丘</div>
<div class='lg-row'>幕府非間散　山東且勝游　飈車馳羽檄　霜刃避吳鉤</div>
<div class='lg-row'>白下諸侯酒　准南使者舟　風清捎退鷁　月冷動潛蚪</div>
<div class='lg-row'>歷數無雙士　誰為第一流　託交慚素昧　道術得相求</div>
<div class='lg-row'>塵土緇衣涴　山林白髮羞　送君因有感　暮色起滄洲</div>
</div></div>
<div class='div-other'><a id='mulu244' />
<p class='h3'>送暉昧谷歸蜀</p>
<div class="lg regular" style="margin-left:0em;"><div class='lg-row'>西土稱多士　吾宗代有賢　百年罹未運　三蜀竟中捐</div>
<div class='lg-row'>江漢情悽若　關河氣薾然　重來天下士　忽見國初年</div>
<div class='lg-row'>日月臨雙闕　星辰共一天　人材端有合　地勢豈云偏</div>
<div class='lg-row'>今代誰名勝　斯人亦靖專　鵷雛文翮健　驥子肉驥拳</div>
<div class='lg-row'>濯足思滄海　浮桮動碧漣　池魚知法要　山兔學深禪</div>
<div class='lg-row'>行李元無住　飄蓬也自憐　登高群木下　吊古大江前</div>
<div class='lg-row'>猶說錢唐好　徒聞銕甕堅　英雄銷鷙鳥　蕳牘謾蟬聮</div>
<div class='lg-row'>故國雲千疊　新秋雨一川　江風今夜急　巴月向時圓</div>
<div class='lg-row'>鴈[起-巳+只]傖人笛　鴉迎賈客舩　出潭天似束　入峽水如縣</div>
<div class='lg-row'>久駐邦君騎　爭輸邑子錢　雨華知滿地　鐘鼓報林泉</div>
</div></div>
<div class='div-other'><a id='mulu245' />
<p class='h3'>完者䔍捴管瑞麦詩</p>
<div class="lg regular" style="margin-left:0em;"><div class='lg-row'>白下農登麦　民歌秀兩岐　樂郊原膴膴　化日景熈熈</div>
<div class='lg-row'>膏澤均千里　薰蒸足四時　舜琴方日奏　鄒律恊期吹</div>
<div class='lg-row'>玄測猶存象　休徵不待龜　誠通天自應　氣感物無疵</div>
<div class='lg-row'>紀瑞農司喜　披圖太史知　聯纓珠的皪　雙佩玉葳蕤</div>
<div class='lg-row'>宿雨含芳　鮮飈動綠漪　鳥嚶金羽並　雉雊錦雲披</div>
<div class='lg-row'>充市邀湯餅　比隣餉糗餈　丙丁先薦祖　庚癸免呼師</div>
<div class='lg-row'>翁飽支頥睡　兒間鼓腹嬉　不須秦貸粟　無復魯憂葵</div>
<div class='lg-row'>子產多遺愛　張堪匪溢辭　頌慚連理木　歌忝九莖芝</div>
<div class='lg-row'>仙李彌蕃衍　甘棠願永思　登庸期爕理　布治待綱維</div>
<div class='lg-row'>展也風雲會　懷哉雨露滋　思文尊配稷　洪範遠傳箕</div>
<div class='lg-row'>王道惟㱕極　民心貴秉彛　來牟存古典　貽訓可無詩</div>
</div></div>
<div class='div-other'><a id='mulu246' />
<p class='h3'>送鎦文羙知事赴燕南</p>
<div class="lg regular" style="margin-left:0em;"><div class='lg-row'>江陵初扈蹕　忠義可回天　代邸朱虛重　南陽鄧禹賢</div>
<div class='lg-row'>揮豪當白日　舞劒動華筵　宮錦紅雲暖　金盤玉露圓</div>
<div class='lg-row'>古來三語掾　今代孝廉舩　無薄燕南幕　相期日九遷</div>
</div></div></div>
<p class='juan'>蒲室集卷之三<span class='note-inline'>(終)</span></p></div>
</div><!-- end of div[@id='body'] -->
</body></html>