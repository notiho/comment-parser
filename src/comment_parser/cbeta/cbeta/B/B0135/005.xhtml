<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>蒲室集</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<a id='mulu269' />
<div class='div-other'><a id='mulu270' />
<div class='div-other'><a id='mulu271' />
<p class='h2'>蒲室集卷之五目錄</p>
<ul class="">
<li>律詩<span class="note-inline">(七言)</span>
<ul class="">
<li>萬歲山</li>

<li>黃河阻風</li>

<li>高彥敬尚書墨竹</li>

<li>送郭幹卿學士赴</li>

<li>奎章閣次韻趙魯公<span class="note-inline">(二首)</span></li>

<li>次韻王繼學侍御金陵襍詠十首
<ul class="">
<li>新到建業二首</li>

<li>龍翔寺</li>

<li>君子堂</li>

<li>東窓看山</li>

<li>忠勤樓</li>

<li>重登忠勤樓</li>

<li>獨座君子堂</li>

<li>賞心亭</li>

<li>潛宮</li>

<li>為餘姚同知□□賦林泉</li>
</ul></li>

<li>次韻馬昂夫捴管飲仙橋詩</li>

<li>贈王吉甫提舉</li>

<li>次韻吳間間宗師贈茅山徐真人</li>

<li>次韻薩天錫賦三益堂夫容</li>

<li>次韻王伯循僉事將上江東留別</li>

<li>子昂竹石</li>

<li>眉壽堂為趙子威照磨賦</li>

<li>次韻馮東麓侍御游鍾山</li>

<li>東麓侍御赴燕南憲使留別次韻奉餞</li>

<li>送太禧宗禋院照磨觀志能監造　御麯還朝</li>

<li>謝郭道淵以詩慶住新寺</li>

<li>次韻荅曹德昭臺郎</li>

<li>次韻曹德昭荅呂仲實僉憲三首</li>

<li>仲實復和見貽勉荅二首</li>

<li>和張夢臣侍御題東林李高士西[(田/一/口)*專]詩卷<span class="note-inline">(二首)</span></li>

<li>送張可道管句赴西臺</li>

<li>雪窓蘭</li>

<li>送趙仲德歸國學受業兼呈其父宗吉待制</li>

<li>送笪子敬赴蒼梧尹</li>

<li>送韓九成臺郎赴中臺</li>

<li>送趙子威臺郎還都</li>

<li>送楊文舉赴江淛省宣使</li>

<li>柯敬仲墨竹二首</li>

<li>敬仲作枯木竹石寄樵隱御史命題其上</li>

<li>謝張雪峯司農惠西域珍果二首</li>

<li>次韻張夢臣侍御　太子千秋日燕龍翔寺</li>

<li>李遵道墨竹二首</li>

<li>王元戴御史為沈禹錫畫洞庭圖</li>
</ul></li>
</ul></div>
<p class='juan'>蒲室集卷之五</p><p class="byline">豫章　釋　大訢　笑隱</p>
<div class='div-other'>
<p class='h2'>律詩<span class='note-inline'>(七言)</span></p>
<div class='div-other'><a id='mulu272' />
<p class='h3'>萬歲山</p>
<div class="lg regular" style="margin-left:0em;"><div class='lg-row'>蜿蜒金翠倚青冥　虛谷時傳萬歲聲　葆羽毿旓雲氣濕</div>
<div class='lg-row'>玉龍鱗甲夜寒生　關河拱挹皇居壯　宮殿深嚴聖慮清</div>
<div class='lg-row'>自媿山林麋鹿性　也隨鵷鷺到承明</div>
</div></div>
<div class='div-other'><a id='mulu273' />
<p class='h3'>黃河阻風</p>
<div class="lg regular" style="margin-left:0em;"><div class='lg-row'>九域重尋禹蹟荒　喜[聽-王]縣水夜浪浪　中原迤邐河流壯</div>
<div class='lg-row'>元氣汪洋地脈長　萬里風雲來黯澹　五更星斗下光芒</div>
<div class='lg-row'>我行不有神靈助　風送天香自帝傍</div>
</div></div>
<div class='div-other'><a id='mulu274' />
<p class='h3'>高彥敬尚書墨竹</p>
<div class="lg regular" style="margin-left:0em;"><div class='lg-row'>西域高侯自愛山　此君冰雪故相看　倉梧帝子秋風淚</div>
<div class='lg-row'>翠袖佳人日莫寒　妙處寧論銕鈎鏁　深情莫報翠琅玗</div>
<div class='lg-row'>誅茅何處隂厓底　靜看梢頭玉露溥</div>
</div></div>
<div class='div-other'><a id='mulu275' />
<p class='h3'>送郭幹卿學士赴　奎章閣次趙魯公韻二首</p>
<div class="lg regular" style="margin-left:0em;"><div class='lg-row'>歲晏俄聞上國行　安車可是莫年情　早朝翠霧沾衣濕</div>
<div class='lg-row'>夜直銀河入坐清　社稷憂勤霜鬢短　江湖㱕夢釣[糸*系]輕</div>
<div class='lg-row'>相携不盡丁寧語　歌斷驪駒白下城</div>
</div>
<div class="lg regular" style="margin-left:0em;"><div class='lg-row'>短褐寧陪衣繡行　相忘道術愧深情　光分玉樹精神合</div>
<div class='lg-row'>氣肅金盤沆瀣清　孤鳳遠㱕阿閣晚　六鼇浮去五山輕</div>
<div class='lg-row'>微踪亦與扁舟約　烟水南詢第幾城</div>
</div></div>
<div class='div-other'><a id='mulu276' />
<p class='h3'>次韻王繼學侍御金陵襍詠十首</p>
<div class='div-other'><a id='mulu277' />
<p class='h4'>新到建業</p><p style="margin-left:0em;text-indent:0em;" class="lg-abnormal"><div class='lg-row'>翩翩茟勢捲春潮　自倚經綸荅聖朝</div>
<div class='lg-row'>澣海天高霜鶻徤　沙堤華發玉[馬*忽]驕　只知鼇負三山重</div>
<div class='lg-row'>誰信鵬搏萬里遙　今日鳥臺還趣召　聚觀父老滿江橋</div>
</p>
<div class="lg regular" style="margin-left:0em;"><div class='lg-row'>江表風流辱寵臨　青山無恙只如今　高陵雲合遺金化</div>
<div class='lg-row'>秋浦凉生古玉沉　吏散圖書齋閣靜　公餘女樂後堂深</div>
<div class='lg-row'>題詩石壁山靈護　莫遣春風薜荔侵</div>
</div></div>
<div class='div-other'><a id='mulu278' />
<p class='h4'>龍翔寺</p>
<div class="lg regular" style="margin-left:0em;"><div class='lg-row'>潛宮樓觀頌中興　王氣東南百倍增　瞻鵲欲從銀漢度</div>
<div class='lg-row'>攀龍空想白雲乘　經營不惜金沙布　[(厂@((既-旡)-日+口))*頁]命猶傳玉几馮</div>
<div class='lg-row'>誰識再來房次律　重尋茟堟記吾曾</div>
</div></div>
<div class='div-other'><a id='mulu279' />
<p class='h4'>君子堂</p>
<div class="lg regular" style="margin-left:0em;"><div class='lg-row'>堂名君子為君開　喜報傳呼柳下來　當道豺狼應屏跡</div>
<div class='lg-row'>故山猿鶴莫驚猜　波搖翡翠風生佩　露冷金莖月滿臺</div>
<div class='lg-row'>况是青谿江摠宅　黑頭勛業未低回</div>
</div></div>
<div class='div-other'><a id='mulu280' />
<p class='h4'>東窓看山</p>
<div class="lg regular" style="margin-left:0em;"><div class='lg-row'>微茫翠浪瀉青瑤　木未斜分鳥道遙　雲<span class='corr'>斂</span>江亭初過雨</div>
<div class='lg-row'>月明津樹欲生潮　厓根橘柚知誰種　磵曲茅茨許共撨</div>
<div class='lg-row'>不<span class='corr'>羨</span>東山攜妓看　堆盤鱠玉映紅消</div>
</div></div>
<div class='div-other'><a id='mulu281' />
<p class='h4'>忠勤樓</p>
<div class="lg regular" style="margin-left:0em;"><div class='lg-row'>自負東南一劒橫　故膺宸翰錫嘉名　帛書峴首愁歸鴈</div>
<div class='lg-row'>鼙鼓江心吼怒鯨　落木藂祠孤淚墮　西風長笛壯心驚</div>
<div class='lg-row'>奸雄欺國真兒戲　只比藏鉤謾闘嬴</div>
</div></div>
<div class='div-other'><a id='mulu282' />
<p class='h4'>重登忠勤樓</p>
<div class="lg regular" style="margin-left:0em;"><div class='lg-row'>宋亡諸將寂無聞　猶有高樓倚莫雲　并幹璇題彫雉羽</div>
<div class='lg-row'>碑墓玉篆缺龍文　君恩虛負忠勤寵　王道須知禮義尊</div>
<div class='lg-row'>空與後人增感嘅　當時羅綺只醺醺</div>
</div></div>
<div class='div-other'><a id='mulu283' />
<p class='h4'>獨坐君子堂<span class='note-inline'>(繼學甞師鄧善之鄧綿州人也)</span></p>
<div class="lg regular" style="margin-left:0em;"><div class='lg-row'>海上歸來鬢未霜　登臨應不愧斯堂　風生葆羽迎仙盖</div>
<div class='lg-row'>華散氍毹供佛香　江上蘼蕪隨意綠　雨中新樹過人長</div>
<div class='lg-row'>綿州學士深埋玉　淚濕遺編可得忘</div>
</div></div>
<div class='div-other'><a id='mulu284' />
<p class='h4'>賞心亭</p>
<div class="lg regular" style="margin-left:0em;"><div class='lg-row'>碌碌從人媿抱關　賞心應共鶴飛還　孤舟野水東西渡</div>
<div class='lg-row'>落日長淮遠近山　神鼓乍喧香霧合　賔筵初散緑隂間</div>
<div class='lg-row'>相思只尺長相隔　一似河流九曲灣</div>
</div></div>
<div class='div-other'><a id='mulu285' />
<p class='h4'>潛宮</p>
<div class="lg regular" style="margin-left:0em;"><div class='lg-row'>御榻當年小殿西　龍光照地起虹霓　蓬來珠舘珊瑚樹</div>
<div class='lg-row'>夜月瑤臺白玉梯　甲帳列營環衛密　龜茲按拍蹋歌齊</div>
<div class='lg-row'>代來故事馮誰紀　只有季季杜宇啼</div>
</div></div>
<div class='div-other'><a id='mulu286' />
<p class='h4'>為餘姚同知賦林泉</p>
<div class="lg regular" style="margin-left:0em;"><div class='lg-row'>興在林泉道自存　不妨吏隱駐高軒　蒼生未起東山臥</div>
<div class='lg-row'>坐客先留北海尊　谷口風高青兕吼　厓根雨過玉龍奔</div>
<div class='lg-row'>壯夫出處皆隨分　且及明時報主恩</div>
</div></div></div>
<div class='div-other'><a id='mulu287' />
<p class='h3'>次韻馬昂夫捴管飲僊橋詩</p>
<div class="lg regular" style="margin-left:0em;"><div class='lg-row'>銕鏁高縣隔杳冥　僊橋有路上瑤京　夜凉暗覺潛蛟動</div>
<div class='lg-row'>曉色微看素練平　坤極尚遺神禹力　山靈空識祖龍名</div>
<div class='lg-row'>爛柯舊事馮誰問　石柱題詩薜荔生</div>
</div></div>
<div class='div-other'><a id='mulu288' />
<p class='h3'>贈王吉甫提舉<span class='note-inline'>(至治未嘗為樞密掾建議誅逆賊史臣書之)</span></p>
<div class="lg regular" style="margin-left:0em;"><div class='lg-row'>早贊中樞勇有謀　翩翩茟勢萬[豸*鹿]貅　直書趙盾辭無媿</div>
<div class='lg-row'>請討陳恒志未[酉*(刀/(刀*刀))]　委質朝廷思報効　得官隴畝課鋤耰</div>
<div class='lg-row'>野人好惡無偏徇　老穉遮留擁道周</div>
</div></div>
<div class='div-other'><a id='mulu289' />
<p class='h3'>次韻吳間間宗師贈茅山徐真人</p>
<div class="lg regular" style="margin-left:0em;"><div class='lg-row'>當年野服謾朝天　不<span class='corr'>羨</span>稽山賀老舩　翠蜃夜蟠金井月</div>
<div class='lg-row'>采鸞朝下玉鑪烟　俄聞刼燒嗟灰墨　還見宮成慶醴泉</div>
<div class='lg-row'>莫道仙人無白髮　步虗聲裏又年年</div>
</div></div>
<div class='div-other'><a id='mulu290' />
<p class='h3'>次韻薩天錫臺郎賦三益堂夫容</p>
<div class="lg regular" style="margin-left:0em;"><div class='lg-row'>華開未覺早霜殘　留伴仙人酒半闌　翡翠巢空秋浦淨</div>
<div class='lg-row'>落霞飛盡莫江寒　玉真對月啼雙頰　楚神迎風舞七盤</div>
<div class='lg-row'>持向毘耶聽說法　病翁元作色空看</div>
</div></div>
<div class='div-other'><a id='mulu291' />
<p class='h3'>次韻王伯循僉事將上江東留別</p>
<div class="lg regular" style="margin-left:0em;"><div class='lg-row'>江南江北白雲秋　隨分高情且宦游　醉著氍毹歸月下</div>
<div class='lg-row'>夢披葭葦釣槎頭　光生玉宇秋先見　氣肅銀河夜不收</div>
<div class='lg-row'>明日繡衣終遠別　看山不盡更登樓</div>
</div></div>
<div class='div-other'><a id='mulu292' />
<p class='h3'>謝張雪峯司農惠西域諸果</p>
<div class="lg regular" style="margin-left:0em;"><div class='lg-row'>殊方佳實未知名　何幸分甘及野僧　把玩乍疑金粟碎</div>
<div class='lg-row'>緘題還愛翠囊盛　紅鮮色映琱盤露　樣液寒生玉井冰</div>
<div class='lg-row'>報以鹽梅助調鼎　願言百祿與川增</div>
</div>
<div class="lg regular" style="margin-left:0em;"><div class='lg-row'>張公天上人乘槎　珍果南來合拜嘉　楚子謾誇萍勝蜜</div>
<div class='lg-row'>安期不數棗如瓜　敢忘止足求多味　<span class='corr'>己</span>分充飢飽一麻</div>
<div class='lg-row'><span class='corr'>但</span>喜遐荒時入貢　氊車風露滿流沙</div>
</div></div>
<div class='div-other'><a id='mulu293' />
<p class='h3'>次韻張夢臣侍御　太子千秋日燕龍翔寺</p>
<div class="lg regular" style="margin-left:0em;"><div class='lg-row'>天香一騎出燕山　閶闔雲開近可攀　華渚龍光瞻斗極</div>
<div class='lg-row'>芒碭雲氣識龍顏　紀綱吳楚東南重　事業夔[白-日+(罩-卓+(舉-與+八))]伯仲間</div>
<div class='lg-row'>燕罷題詩烟景暮　松高千尺鶴飛還</div>
</div></div>
<div class='div-other'><a id='mulu294' />
<p class='h3'>李遵道墨竹二首</p>
<div class="lg regular" style="margin-left:0em;"><div class='lg-row'>有羙清揚鬢髮垂　神颷為佩氷為衣　亂鸞萬舞群仙下</div>
<div class='lg-row'>葆羽多儀帝子歸　翠㐌夜寒雲靡靡　綠隂晝靜日暉暉</div>
<div class='lg-row'>李公父子深埋玉　誰賞淋漓酔醉墨揮</div>
</div>
<div class="lg regular" style="margin-left:0em;"><div class='lg-row'>長憶篔簹谷裏行　蕭蕭几杖早凉生　庭虛月色僧還倚</div>
<div class='lg-row'>院靜秋聲客獨驚　仙鳳去隨秦弄玉　雲驂留待許飛瓊</div>
<div class='lg-row'>錦綳只愛龍孫好　溥露梢頭照眼明</div>
</div></div>
<div class='div-other'><a id='mulu295' />
<p class='h3'>王元戴御史為沈禹錫畫洞庭圖</p>
<div class="lg regular" style="margin-left:0em;"><div class='lg-row'>白簡風生嶽色秋　揮豪能為故人[酉*(刀/(刀*刀))]　霜華慘澹青楓樹</div>
<div class='lg-row'>日腳微茫杜若洲　萬化肧胎元氣濕　巨靈斧鑒五丁愁</div>
<div class='lg-row'>何時聽徹鈞天樂　從此乘雲八極游</div>
</div></div>
<div class='div-other'><a id='mulu296' />
<p class='h3'>送太禧宗禋院觀志能照磨監造御麯還朝</p>
<div class="lg regular" style="margin-left:0em;"><div class='lg-row'>宗禋從事儗分曹　卷耳誰憐我馬勞　犧象雲雷陳秬[凶/匕]</div>
<div class='lg-row'>䲭夷風露出蒲陶　周廬入直天光近　待漏隨班斗柄高</div>
<div class='lg-row'>此去使鴻傳好語　雲中錦字認揮豪</div>
</div></div>
<div class='div-other'><a id='mulu297' />
<p class='h3'>謝郭道淵以詩慶住新寺</p>
<div class="lg regular" style="margin-left:0em;"><div class='lg-row'>住近城南尺五天　眼看金屋會群仙　雲霞海上無三嶋</div>
<div class='lg-row'>風月人間即四禪　父老多情思沛邑　從官有意賦甘泉</div>
<div class='lg-row'>恩波不獨新蘭若　麟鳳呈祥五百年</div>
</div></div>
<div class='div-other'><a id='mulu298' />
<p class='h3'>次韻荅曹德昭臺郎見寄</p>
<div class="lg regular" style="margin-left:0em;"><div class='lg-row'>華壓雕欄護玉墀　光涵珠綱耀摩尼　室空誰問維摩病</div>
<div class='lg-row'>才紀徒憐[(厂@((既-旡)-日+口))*頁]愷癡　塵土污人思自奮　雲霄舉翮欲何之</div>
<div class='lg-row'>期君臺閣鵷鸞集　濯濯清風尉所知</div>
</div></div>
<div class='div-other'><a id='mulu299' />
<p class='h3'>曹德昭嘗蒙寄詩<span class='corr'>已</span>率諸徒同和呂仲實僉憲偶見連和三首相遺予與仲實未及識感其相知率爾次韻上荅</p>
<div class="lg regular" style="margin-left:0em;"><div class='lg-row'>桂殿蘭宮九尺墀　從游扑握與伊尼　形殘佝僂空全智</div>
<div class='lg-row'>腹飽侏儒只學癡　厚贈瓊琚非報也　載瞻銀漢欲杭之</div>
<div class='lg-row'>道同何必論傾盖　白首如新不易知</div>
</div>
<div class="lg regular" style="margin-left:0em;"><div class='lg-row'>百挫摧殘不自持　雪山巢頂愧芻尼　人祈天女多求巧</div>
<div class='lg-row'>我學吳兒欲賣癡　拭目扶搖斯下矣　馳心江漢願東之</div>
<div class='lg-row'>使車不欲煩迎候　只恐星移太史知</div>
</div>
<div class="lg regular" style="margin-left:0em;"><div class='lg-row'>繡衣千里想光儀　何待蒙倛識象尼　鼠首兩端知吏黠</div>
<div class='lg-row'>螘酣萬穴笑兒癡　孔顏聖域先登矣　儒墨風流一貫之</div>
<div class='lg-row'>願續三賢龍井社　山行應許野僧知</div>
</div></div>
<div class='div-other'><a id='mulu300' />
<p class='h3'>仲實復和見貽勉荅二首</p>
<div class="lg regular" style="margin-left:0em;"><div class='lg-row'>佛國親登七寶墀　見超無見捴持尼　情塵空盡還同俗</div>
<div class='lg-row'>結習都忘不斷癡　東嶺雲㱕招共宿　北山鶴怨任它之</div>
<div class='lg-row'>吾徒未識毘耶老　衣染天華不自知</div>
</div>
<div class="lg regular" style="margin-left:0em;"><div class='lg-row'>當年射䇿動舟墀　獨考遺經演聖尼　早化鵾鵬矜意氣</div>
<div class='lg-row'>宜憐鸎燕語嬌癡　支郎居越逢玄度　蘇子來吳識器之</div>
<div class='lg-row'>脫畧形骸忘物我　風流莫遣俗人知</div>
</div></div>
<div class='div-other'><a id='mulu301' />
<p class='h3'>張夢臣侍御題東林李伯高西疇詩卷次韻<span class='note-inline'>(二首)</span></p>
<div class="lg regular" style="margin-left:0em;"><div class='lg-row'>風流一代盍纓簪　千載令人感慕深　老去歸田三逕樂</div>
<div class='lg-row'>賢勞報國百年心　霜餘鞠圃踈堪摘　雪後梅坡遠獨尋</div>
<div class='lg-row'>山水至今遺愛在　風清如聽倚梧吟</div>
</div>
<div class="lg regular" style="margin-left:0em;"><div class='lg-row'>濟南汶上政相隣　只合歸畊致此身　雉雊淺畬乘日薄</div>
<div class='lg-row'>鳩啼初雨燒痕新　彭殤俱盡同今古　物我無私孰主賔</div>
<div class='lg-row'>欲問香山容入社　底須更覓葛天民</div>
</div></div>
<div class='div-other'><a id='mulu302' />
<p class='h3'>送張可道管勾赴任西臺</p>
<div class="lg regular" style="margin-left:0em;"><div class='lg-row'>臺閣清流孰與同　還家乘傳似乘驄　西秦風物由來盛</div>
<div class='lg-row'>三輔關河自古雄　邑子爭迎舟簇簇　津亭張燕鼓隆隆</div>
<div class='lg-row'>相期衣繡重來日　還訪青谿野水東</div>
</div></div>
<div class='div-other'><a id='mulu303' />
<p class='h3'>雪窓蘭</p>
<div class="lg regular" style="margin-left:0em;"><div class='lg-row'>誰把幽芳寄所思　山林久<span class='corr'>已</span>負歸期　蘿龕賸箸雲千頃</div>
<div class='lg-row'>蕙帳空留月一規　作賦何人捐洛佩　招魂有恨吊湘纍</div>
<div class='lg-row'>因知老衲勞揮灑　杖錫敲冰上劒池</div>
</div></div>
<div class='div-other'><a id='mulu304' />
<p class='h3'>送趙仲德歸國學受業兼東其父宗吉待制</p>
<div class="lg regular" style="margin-left:0em;"><div class='lg-row'>文采家聲固足褒　也應地勝得人豪　遺民思遠唐風古</div>
<div class='lg-row'>大岳疆分晉水高　壯志聞鷄思擊楫　雄才倚馬待揮毫</div>
<div class='lg-row'>而翁久檀[糸*系]綸羙　露冷穹廬夜直勞</div>
</div></div>
<div class='div-other'><a id='mulu305' />
<p class='h3'>送笡子敬赴蒼梧尹</p>
<div class="lg regular" style="margin-left:0em;"><div class='lg-row'>簡書深念遠人安　出宰蒼梧選上班　虛市穀登秋社早</div>
<div class='lg-row'>津亭柝靜晝隂間　島夷德被唐虞世　鄒魯風移桂象間</div>
<div class='lg-row'>奉　詔遺祠躬謁奠　忍看藂竹雨斑斑</div>
</div></div>
<div class='div-other'><a id='mulu306' />
<p class='h3'>送韓九成臺郎赴中臺</p>
<div class="lg regular" style="margin-left:0em;"><div class='lg-row'>賢勞念子獨遐征　上計郵程夜不停　月暈有虹蓮碧海</div>
<div class='lg-row'>星流如使度青冥　權衡執法裁風紀　檮杭誅奸肅政刑</div>
<div class='lg-row'>報奏歸來承異渥　好迂驄馬到林坰</div>
</div></div>
<div class='div-other'><a id='mulu307' />
<p class='h3'>送趙子威臺郎還都</p>
<div class="lg regular" style="margin-left:0em;"><div class='lg-row'>王事雖勞足勝游　千官迎候夜鳴騶　憲綱久著威名重</div>
<div class='lg-row'>人望還椎學術優　攬轡直踰沙漠雪　題詩偏愛海門秋</div>
<div class='lg-row'>歸臺更羙皇華使　報奏　天光動璪旒</div>
</div></div>
<div class='div-other'><a id='mulu308' />
<p class='h3'>送楊文舉赴江淛省宣使</p>
<div class="lg regular" style="margin-left:0em;"><div class='lg-row'>凍解春泥柳未青　騑騑四牡在林坰　家聲弈世推韓斗</div>
<div class='lg-row'>天上何人識使星　黃閣盍簪春盎盎　火城分直夜熒熒</div>
<div class='lg-row'>明年重對賢良䇿　第一臚傳出漢庭</div>
</div></div>
<div class='div-other'><a id='mulu309' />
<p class='h3'>柯敬仲墨竹二首</p>
<div class="lg regular" style="margin-left:0em;"><div class='lg-row'>醉墨淋漓雨露春　九重何止動奎文　老龍夜奮千年蟄</div>
<div class='lg-row'>采鳳朝翔五色雲　淇澳多賢歌衛武　倉梧有淚憶湘君</div>
<div class='lg-row'>買山只合舟丘住　賸種清隂為我分</div>
</div>
<div class="lg regular" style="margin-left:0em;"><div class='lg-row'>何處龍吟百丈泓　驟驚風雨助縱橫　[常-吊+糸]紆拳石藏千畒</div>
<div class='lg-row'>次第寒梢發寸萌　解谷何人調六律　柯亭無客賞奇聲</div>
<div class='lg-row'>五湖付與垂綸手　斬取長竽掣巨鯨</div>
</div></div>
<div class='div-other'><a id='mulu310' />
<p class='h3'>柯敬仲作枯木竹石圖寄樵隱御史命題其上</p>
<div class="lg regular" style="margin-left:0em;"><div class='lg-row'>木石山中託舊盟　歲寒不改此君清　相期雲霧隨龍化</div>
<div class='lg-row'>更待天風引鳳鳴　靜對聞琴宜夜雨　間來欹枕愛秋聲</div>
<div class='lg-row'>老樵自是伶倫手　調入黃鐘取次成</div>
</div></div>
<div class='div-other'><a id='mulu311' />
<p class='h3'>子昂竹石</p>
<div class="lg regular" style="margin-left:0em;"><div class='lg-row'>竹君石丈舊相忘　曾奉王孫直玉堂　碧映罘罳雲氣合</div>
<div class='lg-row'>潤侵官硯露華凉　平泉回首班樵牧　艮嶽隨時化犬羊</div>
<div class='lg-row'>猶想胷中丘壑在　龜谿拱木雨浪浪</div>
</div></div>
<div class='div-other'><a id='mulu312' />
<p class='h3'>眉壽堂為趙子威照磨賦</p>
<div class="lg regular" style="margin-left:0em;"><div class='lg-row'>壽域鈞陶萬類春　華堂偏尉白頭親　黃封蟻汎雲霞動</div>
<div class='lg-row'>紫誥鸞回雨露新　閥閱聯姻森虎兕　曾玄弈葉盡麒麟</div>
<div class='lg-row'>繡衣不改班衣樂　忠孝兼全在子身</div>
</div></div>
<div class='div-other'><a id='mulu313' />
<p class='h3'>次韻馮東麓侍御游鍾山詩</p>
<div class="lg regular" style="margin-left:0em;"><div class='lg-row'>底須勝集慕山隂　只尺鍾山足訪尋　留客<span class='corr'>但</span>教尊有酒</div>
<div class='lg-row'>歸田寧計橐無金　才名久著三朝望　經律仍窮萬化心</div>
<div class='lg-row'>一代風流真可畫　後來感嘅亦由今</div>
</div></div>
<div class='div-other'><a id='mulu314' />
<p class='h3'>東麓侍御赴燕南憲使留別次韻奉餞</p>
<div class="lg regular" style="margin-left:0em;"><div class='lg-row'>從車祖帳候城隂　留別題詩辱重尋　愧乏鷫鷞[酉*(刀/(刀*刀))]斗酒</div>
<div class='lg-row'>空憐駿骨市千金　烏臺衣繡中朝貴　牛巷烟簑故國心</div>
<div class='lg-row'>萬世不磨存有道　人間彈指去來今</div>
</div></div></div>
<p class='juan'>蒲室集卷之五<span class='note-inline'>(終)</span></p></div>
</div><!-- end of div[@id='body'] -->
</body></html>