<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>蒲室集</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<a id='mulu247' />
<div class='div-other'><a id='mulu248' />
<div class='div-other'><a id='mulu249' />
<p class='h2'>蒲室集卷之四目錄</p>
<ul class="">
<li>律詩<span class="note-inline">(五言)</span>
<ul class="">
<li>佛智師歸仰山</li>

<li>送張用鼎游燕南</li>

<li>寄皇甫州判三首</li>

<li>次韻甯宣尉</li>

<li>送別二首</li>

<li>趙大年小景</li>

<li>送秦无之參議赴太禧宗禋院二首</li>

<li>送人奔父喪</li>

<li>寄趙伯寧中丞</li>

<li>荅張雪峯司農二首</li>

<li>庚午秋過准安</li>

<li>過淮河口</li>

<li>送薩天錫照磨赴燕南憲幕</li>

<li>送蕳上人</li>

<li>蘭蕙同芳圖為馬无搏賦</li>

<li>挽陳如心縣尹</li>

<li>次韻荅楊執中二首</li>

<li>次韻奉荅吳可堂左丞致政寓九江見貽</li>

<li>送睢陽王德明辟內御史府[掾-(彖-豕)+(立-一)]</li>
</ul></li>
</ul></div>
<p class='juan'>蒲室集卷之四</p><p class="byline">豫章　釋　大訢　笑隱</p>
<div class='div-other'>
<p class='h2'>律詩<span class='note-inline'>(五言)</span></p>
<div class='div-other'><a id='mulu250' />
<p class='h3'>佛智師歸仰山</p>
<div class="lg regular" style="margin-left:0em;"><div class='lg-row'>早發扶輿拜　鐙明愛白頭　故鄉元自好　游子獨淹留</div>
<div class='lg-row'>壯業真何用　孤懷未忍休　始終存眾望　不敢畏離憂</div>
</div></div>
<div class='div-other'><a id='mulu251' />
<p class='h3'>送張用鼎游燕南</p>
<div class="lg regular" style="margin-left:0em;"><div class='lg-row'>天上知名久　由來漢客星　江湖歌白雪　風露滿青冥</div>
<div class='lg-row'>巴蜀須傳檄　燕山待勒銘　壯夫期遠大　不獨抱遺經</div>
</div></div>
<div class='div-other'><a id='mulu252' />
<p class='h3'>寄皇甫州判三首</p>
<div class="lg regular" style="margin-left:0em;"><div class='lg-row'>吏隱風流甚　高懷似野僧　八分秦畫古　三尺漢官能</div>
<div class='lg-row'>止水心無竸　清秋氣欲增　扶搖如有待　萬里看飛騰</div>
</div>
<div class="lg regular" style="margin-left:0em;"><div class='lg-row'>錫谷泉無比　青山亦可人　試茶招野客　拄笏及清晨</div>
<div class='lg-row'>平野牛羊臥　空庭鳥爵馴　學優為政樂　風俗見遺民</div>
</div>
<div class="lg regular" style="margin-left:0em;"><div class='lg-row'>講罷長于寺　牛頭取次游　秋風三載別　滄海一身浮</div>
<div class='lg-row'>擊鉢随漁艇　飜經滿石樓　故人知我意　書札為相[酉*(刀/(刀*刀))]</div>
</div></div>
<div class='div-other'><a id='mulu253' />
<p class='h3'>次韻甯宣尉</p>
<div class="lg regular" style="margin-left:0em;"><div class='lg-row'>將門三葉貴　古劒削霜硎　霧卷鳥蠻淨　風生碧海清</div>
<div class='lg-row'>投[大/(中-〡+(皿-ㄇ))]驚甲帳　飛墨動雲屏　未愜清游興　松房[聽-王]雨聲</div>
</div></div>
<div class='div-other'><a id='mulu254' />
<p class='h3'>送別二首</p>
<div class="lg regular" style="margin-left:0em;"><div class='lg-row'>行役何時了　宗門可罷參　拪遲無杜曲　留滯尚周南</div>
<div class='lg-row'>渡水聞天磬　登山禮佛龕　百年重回首　風柳正毿毿</div>
</div>
<div class="lg regular" style="margin-left:0em;"><div class='lg-row'>沙鳥高仾語　江雲断續飛　青山携手別　秋日故人稀</div>
<div class='lg-row'>落落芳心在　悠悠昨夢非　歌長不用續　鯨浪暗吹衣</div>
</div></div>
<div class='div-other'><a id='mulu255' />
<p class='h3'>趙大年小景</p>
<div class="lg regular" style="margin-left:0em;"><div class='lg-row'>斷葦仍摧雪　寒潮不上溝　扁舟從此去　一衲更何求</div>
<div class='lg-row'>望遠支頥倦　臨流照影羞　披圖重有感　空負五湖秋</div>
</div></div>
<div class='div-other'><a id='mulu256' />
<p class='h3'>送秦元之參議赴太禧宗禋院二首</p>
<div class="lg regular" style="margin-left:0em;"><div class='lg-row'>聖皇思孝治　禋祀荅鴻釐　文祖尊虞典　祠官肅漢儀</div>
<div class='lg-row'>嘉<span class='corr'>言</span>資畫諾　直道在綱維　珍重如金玉　山林尉所知</div>
</div>
<div class="lg regular" style="margin-left:0em;"><div class='lg-row'>臺省東南重　俱稱幕府賢　人誇冠有豸　我愛茟如椽</div>
<div class='lg-row'>行李江東月　離觴柳下筵　春風遺愛地　振粟萬樓舩</div>
</div></div>
<div class='div-other'><a id='mulu257' />
<p class='h3'>送人奔父喪二首</p>
<div class="lg regular" style="margin-left:0em;"><div class='lg-row'>銜訃奔程急　秋陽晚作威　馬悲循道踊　烏感傍人飛</div>
<div class='lg-row'>遊學期身達　哀榮與願違　始終全志養　德業足光輝</div>
</div>
<div class="lg regular" style="margin-left:0em;"><div class='lg-row'>死生千里別　父子百年心　淚盡黃泉咽　愁來白晝隂</div>
<div class='lg-row'>雲山通楚迴　江水入淮深　[病-丙+(皮-(〡/又)+(王/田/皿))]墓多祥應　它年惠好音</div>
</div></div>
<div class='div-other'><a id='mulu258' />
<p class='h3'>寄趙伯寧中丞</p><p style="margin-left:1em">八月廿一日人于趙伯寧中丞書其日趙初度遂寄詩二首趙與予同生甲申也</p>

<div class="lg regular" style="margin-left:0em;"><div class='lg-row'>早忝相知舊　山林愧不才　生申同八月　雌甲異三台</div>
<div class='lg-row'>鵷鷺龍庭會　風雲玉帳回　遙知初度日　宣賜紫霞桮</div>
<div class='lg-row'>新寺承恩重　深慚燕爵微　寶階華散綺　金地月增輝</div>
<div class='lg-row'>布畫勞鈞軸　經營識化機　西湖風雪夜　還憶對麻衣</div>
</div></div>
<div class='div-other'><a id='mulu259' />
<p class='h3'>荅張雪峰司農二首</p>
<div class="lg regular" style="margin-left:0em;"><div class='lg-row'>宿衛千官直　明公列上頭　露華金井凍　紅葉石渠秋</div>
<div class='lg-row'>分軄農司重　為邦食貨優　不忘方外興　書札到林丘</div>
</div>
<div class="lg regular" style="margin-left:0em;"><div class='lg-row'>營繕勞供億　推忠荅聖恩　玉泉上林苑　金地給孤園</div>
<div class='lg-row'>華雨看還眩　星河坐可捫　南宗猶借重　不惜問風旛</div>
</div></div>
<div class='div-other'><a id='mulu260' />
<p class='h3'>庚午秋過淮安</p><p style="margin-left:0em;text-indent:0em;" class="lg-abnormal"><div class='lg-row'>百感何嗟及　行人過楚州　笛聲今夜月　雲物向時秋</div>
<div class='lg-row'>古驛依城住　長河傍海流</div>
<div class='lg-row'>天王南狩日　曾此駐鳴騶</div>
</p></div>
<div class='div-other'><a id='mulu261' />
<p class='h3'>過淮河口</p>
<div class="lg regular" style="margin-left:0em;"><div class='lg-row'>水次千家市　蠻商聚百艘　揚徐元接壤　河泗此交流</div>
<div class='lg-row'>乘傳陪天使　浮桮任海漚　夜凉瞻斗柄　想見上林秋</div>
</div></div>
<div class='div-other'><a id='mulu262' />
<p class='h3'>送薩天錫照磨赴燕南憲幕</p>
<div class="lg regular" style="margin-left:0em;"><div class='lg-row'>蕭寺留詩別　高懷不負公　江聲元自急　山勢古來雄</div>
<div class='lg-row'>下榻踈鐘雨　登臺落木風　重來無幾日　除道避乘驄</div>
</div></div>
<div class='div-other'><a id='mulu263' />
<p class='h3'>送蕳上人<span class='note-inline'>(有序)</span></p><p style="margin-left:1em">分院官按行吉安諸山取妄庸住持十數人革去令蕳持咨赴行院投之蕳求詩贈此</p>

<div class="lg regular" style="margin-left:0em;"><div class='lg-row'>千古象龍地　凄凉狐兔居　固應韓子論　無復仲靈書</div>
<div class='lg-row'>使命文仍重　宗綱綱未䟽　煩君馳檄急　感激壯懷孤</div>
</div></div>
<div class='div-other'><a id='mulu264' />
<p class='h3'>蘭蕙同芳圖為馬元博題<span class='note-inline'>(其兄伯庸為三臺中丞元博御史掾時人榮之)</span></p>
<div class="lg regular" style="margin-left:0em;"><div class='lg-row'>比德宜君子　同芳伯仲間　舞風長佩委　笑日淺眉灣</div>
<div class='lg-row'>蕙帳懷幽遯　蘭臺接上班　國香應自媚　容伴玉人間</div>
</div></div>
<div class='div-other'><a id='mulu265' />
<p class='h3'>挽陳如心縣尹</p>
<div class="lg regular" style="margin-left:0em;"><div class='lg-row'>自昔稱人望　寧論祿仕豐　平生太丘長　今見魯山公</div>
<div class='lg-row'>顒若思時雨　薰然被德風　承顏空有夢　長與逝川東</div>
</div></div>
<div class='div-other'><a id='mulu266' />
<p class='h3'>楊執中幼與予同舍自予去鄉里一別四十五年矣乍見俱不相識承惠詩二首次韻謝之</p>
<div class="lg regular" style="margin-left:0em;"><div class='lg-row'>勛業雙蓬鬢　江湖萬里心　扣舷山月近　欹枕夜濤深</div>
<div class='lg-row'>多士懷東觀　何人賦上林　只將弦上趣　白雪[冗-几+(舄-臼+(〡*日))]遺音</div>
</div>
<div class="lg regular" style="margin-left:0em;"><div class='lg-row'>青衿巷南北　雞犬識比隣　驟面初疑夢　論交晚覺親</div>
<div class='lg-row'>文章元有命　畊釣豈無人　老矣非吾願　滄州合問津</div>
</div></div>
<div class='div-other'><a id='mulu267' />
<p class='h3'>次韻奉荅吳可堂左丞致政寓九江見貽</p>
<div class="lg regular" style="margin-left:0em;"><div class='lg-row'>晚節陶元亮　平生賀季真　雞豚栗里社　賔客午橋春</div>
<div class='lg-row'>風物三生夢　功名百歲身　種蓮母負約　金地不生塵</div>
</div></div>
<div class='div-other'><a id='mulu268' />
<p class='h3'>送睢陽王德明辟內御史府掾</p>
<div class="lg regular" style="margin-left:0em;"><div class='lg-row'>巡遠睢陽後　遺風士氣豪　河經商邑壯　山並閼臺高</div>
<div class='lg-row'>月窟求龍種　天池集鳳毛　辟書寧易致　不用歎賢勞</div>
</div></div></div>
<p class='juan'>蒲室集卷之四<span class='note-inline'>(終)</span></p></div>
</div><!-- end of div[@id='body'] -->
</body></html>