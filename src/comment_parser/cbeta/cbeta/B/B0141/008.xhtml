<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>嵩山少林寺輯志</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<a id='mulu812' />
<p class='juan'>嵩書卷之十七</p>
<div class='div-other'><a id='mulu813' />
<p class='h1'>韻始篇六</p>
<div class='div-other'><a id='mulu814' />
<p class='h2'>大明<span class='note-inline'>(萬曆年詩下)</span></p>
<div class='div-other'><a id='mulu815' />
<p class='h3'>五言排律</p>
<div class='div-other'><a id='mulu816' />
<p class='h4'>寄嵩山何野鶴</p><p class="byline">黃輝<span class='note-inline'>(少詹事兼侍讀學士)</span></p><p style="text-indent:2em" class="lg-abnormal"><div class='lg-row'>二室峰爭秀君栖第幾層巖歸依虎跡壑轉斷人踪白石連雲煑黃精帶雪舂沾衣霞片片遶戶水溶溶徙倚龍潭月盤桓鶴觀松向平雖有約咫尺眇相從</div>
</p></div>
<div class='div-other'><a id='mulu817' />
<p class='h4'>石淙同元鼎修禊事</p><p class="byline">高出</p><p style="text-indent:2em" class="lg-abnormal"><div class='lg-row'>眾壑淵源合飛淙倚伏斜勢吹星㝛海聲折斗牛槎天后摩崖古群公麗藻賒蒲茸穿玉髓石乳帶芹芽濯足滄浪闊醒心碧落華車廂亦有谷衣帶若為遐上已欣和暢名賢足怨嗟傾壺臨險仄惆悵渺雲沙</div>
</p></div>
<div class='div-other'><a id='mulu818' />
<p class='h4'>春日偕元鼎沿洛入嵩</p><p class="byline">高出</p><p style="text-indent:2em" class="lg-abnormal"><div class='lg-row'>方駕春花內青袍照眼新仙才俱不世吾道孰能馴雨裊垂絲淨風翻落蘂勻煙墟含白羽漲岸帶青蘋玄鶴瞻緱氏明珠贈洛神乾坤三月麗山水兩心親群鳥還求友雙龍怕近人五噫去梁子百讁滿陳遵矜誕論文日幽偏種藥春好尋梅福跡時事倍沾巾</div>
</p></div>
<div class='div-other'><a id='mulu819' />
<p class='h4'>後遊少林寺兼呈道公</p><p class="byline">高出</p><p style="text-indent:2em" class="lg-abnormal"><div class='lg-row'>眾山趨少室古寺帶㴱堂日奪三花曜泉飛五乳香龕燈懸縹[緲-目+耳]寶塔半低昂苓术精靈久松杉雨露長摩尼侵隱映梵鐸殷微茫石壁人間有金田異代荒千秋聖諦義萬丈白毫光藤葛春俱蔓雲霞遠益蒼跋陀啟檀越惠遠擅蓮塲三笑從茲去同遊耿不忘馴禽疑解語伏虎欲相將苦更憐桃[梆-丰+夕]風前劇太狂</div>
</p></div>
<div class='div-other'><a id='mulu820' />
<p class='h4'>觀星臺</p><p class="byline">高出</p><p style="text-indent:2em" class="lg-abnormal"><div class='lg-row'>山豁陽城內雲涵潁水東觀臺銜睥睨漏刻隱蒿蓬泉注丹型舊銘湮石磴同風雷遭忽仄天地劃當中禮樂繁周室星辰擁漢宮登臨美人思今古慨無窮</div>
</p></div>
<div class='div-other'><a id='mulu821' />
<p class='h4'>寄贈傅元鼎明府時予渡河將遊嵩山不果遂訂後期</p><p class="byline">穆光胤</p><p style="text-indent:2em" class="lg-abnormal"><div class='lg-row'>四顧河山勝中原未可方嵩峰連地起洛水接天長有美邢州彥分星列潁陽丰標來自晉詩句妙于唐日有林泉約都無簿領忙三花爭獻秀二室藹生光筆底煙霞滿胸中丘壑藏明珠投客歲夜月想空梁自媿逃名淺獨憐寄興狂春來雲作駕天外羽為裳已度洪濤險欲憑華蓋傍遠心陟絕巘浪跡阻他行日影誰能測鶴仙祗自翔盧敖歸杖穩宗炳靜琴張把酒頻懷友聽鶯幾斷腸雄雌曾合劍風雨會連牀偶有雙魚便因裁寸楮將他時能過訪傲吏是吾鄉</div>
</p></div>
<div class='div-other'><a id='mulu822' />
<p class='h4'>少林寺觀十二靈芝圖</p><p class="byline">穆光胤</p><p style="text-indent:2em" class="lg-abnormal"><div class='lg-row'>勝地鍾靈異托根自不常千年白玉碣十二紫芝房燦燦珊瑚色熒熒寶樹光風臨三秀動雲護九莖長隱士商山曲仙人瀛海傍披圖當此際盛代想休祥</div>
</p></div>
<div class='div-other'><a id='mulu823' />
<p class='h4'>嵩山少林寺月夜譚禪一首</p><p class="byline">王世懋<span class='note-inline'>(太常寺少卿)</span></p><p style="text-indent:2em" class="lg-abnormal"><div class='lg-row'>少室少林寺何年中嶽中人天正南北吾道自西東藤秀三花老燈傳六葉紅我來尋祖義師老振門風步入嶺雲盡坐㴱山月空何須問密印祇自證玄同枕簟清無夢津梁去不窮君看王逸少理得似支公</div>
</p></div>
<div class='div-other'><a id='mulu824' />
<p class='h4'>恭謁中嶽廟禮成賦十六韻</p><p class="byline">傅梅</p><p style="text-indent:2em" class="lg-abnormal"><div class='lg-row'>縹緲神人宅穹窿帝者宮靈蹤千祀在美利萬方同分野從周啟明禋自漢崇金泥朱闕表玉輦翠華叢指顧天門近吸呼帝座通土圭均日景玉像鎮天中傑閣翔威鳳脩梁駕彩虹青牛曾化樹白鶴每盤空瑤草當階碧璦霞暎壁紅含生歸浩渺列象毓洪濛宸獻通幽遠神功翊運隆坤維資奠麗元氣鬱蕭蔥故檢疑終秘遺碑自昔豐皇恩晞湛露民慍解薰風肅肅虔將祀明明恪在公登封稱奉邑柴望永無窮</div>
</p></div>
<div class='div-other'><a id='mulu825' />
<p class='h4'>少林寺贈道公</p><p class="byline">傅梅</p><p style="text-indent:2em" class="lg-abnormal"><div class='lg-row'>傳衣登法席卓錫倚嵩峰[泳-永+(瓜-、)]自曹溪衍人從㠋嶺逢青林甘露降紺宇碧雲封燈續光常燦香添氣轉濃簷窺初入鴿鉢隱舊降龍聽講淹星駕參禪過夜鐘一乘歸淨業半偈豁塵胷潔比箕山雪癯同太室松到來風謖謖定後月溶溶豈礙朱門入還期白社從師應歸正果吾亦重南宗每到臨岐處溪邊見虎蹤</div>
</p></div>
<div class='div-other'><a id='mulu826' />
<p class='h4'>春日送客即事</p><p class="byline">傅梅</p><p style="text-indent:2em" class="lg-abnormal"><div class='lg-row'>送客翻閒適揬奇過遠鄉峰紋看錦繡鳥語聽笙簧暎水花饒態迎風竹有香漁樵分飲食爾汝話農桑雅喜淳風在兼便苛禮忘忙官真火宅此際暫清凉</div>
</p></div></div>
<div class='div-other'><a id='mulu827' />
<p class='h3'>七言排律</p>
<div class='div-other'><a id='mulu828' />
<p class='h4'>遊象極洞<span class='note-inline'>(有引)</span></p><p class="byline">傅梅</p><p style="margin-left:3em">金壺峰下大石踰畞面開一洞厥形正圓俗以雞卵名之左右雙井可探而酌天然之奇非人力也自道士建老君祠蒙冐其外而洞與井不見天日矣予遊此决計欲毀之易以今名實夢中所得見靈緒篇洞去逍遙谷尚遠向附會潘師正恐未必然為賦十四韻</p>
<p style="text-indent:2em" class="lg-abnormal"><div class='lg-row'>誰剖鴻濛開太極包涵元氣鬱蕭森疑經鬼斧中央劈應遇仙軿下界臨穿自雲根通地肺劃從石竇見天心青蘿密抱喬松老碧草紛隨曲徑㴱背倚孤峰惟鳥度面開雙井待龍吟玉漿穴古非難覓丹竈烟寒尚可尋何物羽流增小築遂教真境閉重隂寧知柱史非應祀若遇梁公定毀淫䇿屐徒令生俗障飛觴何以爽塵襟易名表箸神為助違眾更張令獨任引水便應通別澗凭虛從此見長林夢回還憶山靈語歸去生憎暝色侵幾縷潁烟看漠漠一輪嵩月望沉沉清遊轉盻成陳跡物換星移自古今</div>
</p></div></div>
<div class='div-other'><a id='mulu829' />
<p class='h3'>五言絕句</p>
<div class='div-other'><a id='mulu830' />
<p class='h4'>達磨面壁石</p><p class="byline">李化龍</p><p style="text-indent:2em" class="lg-abnormal"><div class='lg-row'>達磨面此壁形踪如何辨飛空本無迹遺像終成幻</div>
</p></div>
<div class='div-other'><a id='mulu831' />
<p class='h4'>登二祖菴四首<span class='note-inline'>(菴在鉢盂峰磴道險絕蓋少林苦無水而茲峰有四井故獨勝焉)</span></p><p class="byline">周夢暘</p><p style="text-indent:2em" class="lg-abnormal"><div class='lg-row'>孤峰接天雲斗絕無可儷欲參斷臂師排雲入天際</div>
</p><p class="head4">其二</p>
<p style="text-indent:2em" class="lg-abnormal"><div class='lg-row'>跋陀叱水後二祖據峰巔卓錫一以定雙雙玉井泉</div>
</p><p class="head4">其三</p>
<p style="text-indent:2em" class="lg-abnormal"><div class='lg-row'>二祖覔心時師與安心竟持鉢還峰頭境淨心亦淨</div>
</p><p class="head4">其四</p>
<p style="text-indent:2em" class="lg-abnormal"><div class='lg-row'>捫蘿陟峰頂頓令猿鶴驚忽爾萬籟發如聞鉢盂聲</div>
</p></div>
<div class='div-other'><a id='mulu832' />
<p class='h4'>秦槐</p><p class="byline">張應登<span class='note-inline'>(<span class='corr'>陝</span>西按察副使)</span></p><p style="text-indent:2em" class="lg-abnormal"><div class='lg-row'>槐樹何年植秦時大數[圍-(舛-夕)+巾]待[圍-(舛-夕)+巾]三百尺化作老龍飛</div>
</p></div>
<div class='div-other'><a id='mulu833' />
<p class='h4'>面壁菴</p><p class="byline">龍膺<span class='note-inline'>(<span class='corr'>陝</span>西按察副使)</span></p><p style="text-indent:2em" class="lg-abnormal"><div class='lg-row'>觀相原無相言心即着心蔥菁巖下栢霜雪鬱森森</div>
</p></div>
<div class='div-other'><a id='mulu834' />
<p class='h4'>少林寺達磨像</p><p class="byline">陳繼儒<span class='note-inline'>(布衣)</span></p><p style="text-indent:2em" class="lg-abnormal"><div class='lg-row'>西來初祖像人天共瞻仰若問祖師禪罪福原無相</div>
</p></div>
<div class='div-other'><a id='mulu835' />
<p class='h4'>四樓詠<span class='note-inline'>(有引)</span></p><p class="byline">方重<span class='note-inline'>(舉人署登封教諭)</span></p><p style="margin-left:3em">令君傅公元鼎既城登封撤舊堞而更新之又改作四門各創建高樓三楹䂓制弘敞並錫以佳名予每同諸子登其上輙留連忘歸漫為四詠焉</p>

<div class='div-other'><a id='mulu836' />
<p class='h5'>考辰樓<span class='note-inline'>(下為春雨門)</span></p><p style="text-indent:2em" class="lg-abnormal"><div class='lg-row'>登高騁遠目四野動春耕瞑色澹忘返鐘聲雜雨聲</div>
</p></div>
<div class='div-other'><a id='mulu837' />
<p class='h5'>大觀樓<span class='note-inline'>(下為黃離門)</span></p><p style="text-indent:2em" class="lg-abnormal"><div class='lg-row'>四山如郛郭蒼翠入高樓樹杪看飛練遙遙潁水流</div>
</p></div>
<div class='div-other'><a id='mulu838' />
<p class='h5'>寶成樓<span class='note-inline'>(下為鴻澤門)</span></p><p style="text-indent:2em" class="lg-abnormal"><div class='lg-row'>少室對孤城寒色滿林薄禾黍自垂垂三花何處落</div>
</p></div>
<div class='div-other'><a id='mulu839' />
<p class='h5'>天咫樓<span class='note-inline'>(下為萬歲門)</span></p><p style="text-indent:2em" class="lg-abnormal"><div class='lg-row'>新閣倚嵩山去天不盈咫直北盡浮雲長安何處是</div>
</p></div></div>
<div class='div-other'><a id='mulu840' />
<p class='h4'>達磨面壁石</p><p class="byline">杜文煥</p><p style="text-indent:2em" class="lg-abnormal"><div class='lg-row'>四大非我身况此虛無影我來一仰瞻豁然發㴱省</div>
</p></div>
<div class='div-other'><a id='mulu841' />
<p class='h4'>天中閣</p><p class="byline">杜文煥</p><p style="text-indent:2em" class="lg-abnormal"><div class='lg-row'>高閣在天中去天更幾許舉首撼天關欲與天人語</div>
</p></div>
<div class='div-other'><a id='mulu842' />
<p class='h4'>詠六祖栢</p><p class="byline">王孫昌</p><p style="text-indent:2em" class="lg-abnormal"><div class='lg-row'>千年栢尚存杵臼人難遇自謂無菩提如何更有樹</div>
</p></div>
<div class='div-other'><a id='mulu843' />
<p class='h4'>六十峰詩</p><p class="byline">傅梅</p>
<div class='div-other'><a id='mulu844' />
<p class='h5'>青童峰</p><p style="text-indent:2em" class="lg-abnormal"><div class='lg-row'>青童者誰子捧書自來去山高白雲㴱茫茫不得語</div>
</p></div>
<div class='div-other'><a id='mulu845' />
<p class='h5'>黃盖峰</p><p style="text-indent:2em" class="lg-abnormal"><div class='lg-row'>一峰出木末端整更無奇只有黃雲色東南覆嶽祠</div>
</p></div>
<div class='div-other'><a id='mulu846' />
<p class='h5'>浮丘峰</p><p style="text-indent:2em" class="lg-abnormal"><div class='lg-row'>浮丘棲隱地雲白與山青自從仙舉後惟傳相鶴經</div>
</p></div>
<div class='div-other'><a id='mulu847' />
<p class='h5'>三鶴峰</p><p style="text-indent:2em" class="lg-abnormal"><div class='lg-row'>當年李道士煉藥峰之下若更來三鶴吾甘棄駟馬</div>
</p></div>
<div class='div-other'><a id='mulu848' />
<p class='h5'>遇聖峰</p><p style="text-indent:2em" class="lg-abnormal"><div class='lg-row'>仙人垂大耳石上采菖蒲漢主無仙骨重逢更有無</div>
</p></div>
<div class='div-other'><a id='mulu849' />
<p class='h5'>萬歲峰</p><p style="text-indent:2em" class="lg-abnormal"><div class='lg-row'>漢皇修大禮龍駕此間登可歎三呼後無人問茂陵</div>
</p></div>
<div class='div-other'><a id='mulu850' />
<p class='h5'>玉鏡峰</p><p style="text-indent:2em" class="lg-abnormal"><div class='lg-row'>峰上無所有人傳一鏡懸若云天上月何得夜長圓</div>
</p></div>
<div class='div-other'><a id='mulu851' />
<p class='h5'>獅子峰</p><p style="text-indent:2em" class="lg-abnormal"><div class='lg-row'>擊象曾有圖似麟亦充貢如何入嵩山<span class='corr'>斂</span>形不敢動</div>
</p></div>
<div class='div-other'><a id='mulu852' />
<p class='h5'>虎頭峰</p><p style="text-indent:2em" class="lg-abnormal"><div class='lg-row'>山頭似虎頭常在此山踞只為守隂符不肯渡河去</div>
</p></div>
<div class='div-other'><a id='mulu853' />
<p class='h5'>起雲峰</p><p style="text-indent:2em" class="lg-abnormal"><div class='lg-row'>古稱雲從龍雨降雲先起望不慰三農漫天亦徒爾</div>
</p></div>
<div class='div-other'><a id='mulu854' />
<p class='h5'>鳳凰峰</p><p style="text-indent:2em" class="lg-abnormal"><div class='lg-row'>地本屬潁川吾以潁川治但願鳳凰來不願黃金賜</div>
</p></div>
<div class='div-other'><a id='mulu855' />
<p class='h5'>金壺峰</p><p style="text-indent:2em" class="lg-abnormal"><div class='lg-row'>老子出關日尹喜彊著書不知金壺墨較此色何如</div>
</p></div>
<div class='div-other'><a id='mulu856' />
<p class='h5'>華蓋峰</p><p style="text-indent:2em" class="lg-abnormal"><div class='lg-row'>華蓋最高峰呼吸通帝座不敢發嘯聲恐振星辰墮</div>
</p></div>
<div class='div-other'><a id='mulu857' />
<p class='h5'>玄龜峰</p><p style="text-indent:2em" class="lg-abnormal"><div class='lg-row'>直北峰頭水泠泠玉井寒若開蓮十丈人擬華山看</div>
</p></div>
<div class='div-other'><a id='mulu858' />
<p class='h5'>臥龍峰</p><p style="text-indent:2em" class="lg-abnormal"><div class='lg-row'>蟠結如龍臥一臥幾千年猶勝南陽客當時臥未堅</div>
</p></div>
<div class='div-other'><a id='mulu859' />
<p class='h5'>會仙峰</p><p style="text-indent:2em" class="lg-abnormal"><div class='lg-row'>羣仙曾會奕奕罷仙蹤絕不似世局長悠悠未可結</div>
</p></div>
<div class='div-other'><a id='mulu860' />
<p class='h5'>子晉峰</p><p style="text-indent:2em" class="lg-abnormal"><div class='lg-row'>王子飛升去千山空月明我來峰上坐猶似聽吹笙</div>
</p></div>
<div class='div-other'><a id='mulu861' />
<p class='h5'>玉柱峰</p><p style="text-indent:2em" class="lg-abnormal"><div class='lg-row'>山形真奇絕一柱插青天日月東西轉亭亭不記年</div>
</p></div>
<div class='div-other'><a id='mulu862' />
<p class='h5'>老翁峰</p><p style="text-indent:2em" class="lg-abnormal"><div class='lg-row'>我歎此老翁跏趺常在此不似面壁人空自留隻履</div>
</p></div>
<div class='div-other'><a id='mulu863' />
<p class='h5'>玉人峰</p><p style="text-indent:2em" class="lg-abnormal"><div class='lg-row'>山中見玉人云是嶽神像至今古殿裏精光不可望</div>
</p></div>
<div class='div-other'><a id='mulu864' />
<p class='h5'>玉女峰</p><p style="text-indent:2em" class="lg-abnormal"><div class='lg-row'>玉女何年至天書七字符靈文人不識非是篆糢糊</div>
</p></div>
<div class='div-other'><a id='mulu865' />
<p class='h5'>金匱峰</p><p style="text-indent:2em" class="lg-abnormal"><div class='lg-row'>石作黃金色崔巍何壯哉儻移易水北便道是燕臺</div>
</p></div>
<div class='div-other'><a id='mulu866' />
<p class='h5'>積翠峰</p><p style="text-indent:2em" class="lg-abnormal"><div class='lg-row'>登眺趂朝暉夕陽未擬歸山中積翠色似欲上人衣</div>
</p></div>
<div class='div-other'><a id='mulu867' />
<p class='h5'>太白峰</p><p style="text-indent:2em" class="lg-abnormal"><div class='lg-row'>太白本庚星化石在此處若教化為人應又騎鯨去</div>
</p><p style="margin-left:5em">右太室二十四峰</p>
</div>
<div class='div-other'><a id='mulu868' />
<p class='h5'>朝嶽峰</p><p style="text-indent:2em" class="lg-abnormal"><div class='lg-row'>二室如弟兄鴈行左右立此峰獨居前東望常拱揖</div>
</p></div>
<div class='div-other'><a id='mulu869' />
<p class='h5'>望洛峰</p><p style="text-indent:2em" class="lg-abnormal"><div class='lg-row'>山頭瞻洛水滔滔日向東洛京興廢事都在逝波中</div>
</p></div>
<div class='div-other'><a id='mulu870' />
<p class='h5'>太陽峰</p><p style="text-indent:2em" class="lg-abnormal"><div class='lg-row'>离位自文明孤峙無所庇太陽一當空何處容魑魅</div>
</p></div>
<div class='div-other'><a id='mulu871' />
<p class='h5'>少陽峰</p><p style="text-indent:2em" class="lg-abnormal"><div class='lg-row'>怪得滿山紅高巖暎海曙殘霞落水中流下潁川去</div>
</p></div>
<div class='div-other'><a id='mulu872' />
<p class='h5'>石笋峰</p><p style="text-indent:2em" class="lg-abnormal"><div class='lg-row'>山形真似笋誰錫以佳名常作含苞色不聞解籜聲</div>
</p></div>
<div class='div-other'><a id='mulu873' />
<p class='h5'>檀香峰</p><p style="text-indent:2em" class="lg-abnormal"><div class='lg-row'>林是旃檀林外更無雜樹可怪卓錫人不在此峰住</div>
</p></div>
<div class='div-other'><a id='mulu874' />
<p class='h5'>丹砂峰</p><p style="text-indent:2em" class="lg-abnormal"><div class='lg-row'>我笑葛稚川迢遞求勾漏何如嵩山長丹砂亦可就</div>
</p></div>
<div class='div-other'><a id='mulu875' />
<p class='h5'>鉢盂峰</p><p style="text-indent:2em" class="lg-abnormal"><div class='lg-row'>高峰宛如鉢卓錫有清泉坐到會心處不必鳥巢肩</div>
</p></div>
<div class='div-other'><a id='mulu876' />
<p class='h5'>香罏峰</p><p style="text-indent:2em" class="lg-abnormal"><div class='lg-row'>香罏不焚香雲氣如香氣似為供如來常傍少林寺</div>
</p></div>
<div class='div-other'><a id='mulu877' />
<p class='h5'>連天峰</p><p style="text-indent:2em" class="lg-abnormal"><div class='lg-row'>山腰散白雲連天一色碧怪我未得歸峰高礙雙舄</div>
</p></div>
<div class='div-other'><a id='mulu878' />
<p class='h5'>紫霄峰</p><p style="text-indent:2em" class="lg-abnormal"><div class='lg-row'>高峰連紫霄轉盻別昏曉因觀日月流方知天地小</div>
</p></div>
<div class='div-other'><a id='mulu879' />
<p class='h5'>羅漢峰</p><p style="text-indent:2em" class="lg-abnormal"><div class='lg-row'>五百阿羅漢住世亦無住見色非真實標謂恐成誤</div>
</p></div>
<div class='div-other'><a id='mulu880' />
<p class='h5'>七佛峰</p><p style="text-indent:2em" class="lg-abnormal"><div class='lg-row'>七覺開世迷七花屏塵相分茲黃金身偶現此峰上</div>
</p></div>
<div class='div-other'><a id='mulu881' />
<p class='h5'>靈隱峰</p><p style="text-indent:2em" class="lg-abnormal"><div class='lg-row'>有山無人隱山靈轉自驕我向山靈語山林亦市朝</div>
</p></div>
<div class='div-other'><a id='mulu882' />
<p class='h5'>來仙峰</p><p style="text-indent:2em" class="lg-abnormal"><div class='lg-row'>仙人有時來仙人有時去來去兩茫茫仙人在何處</div>
</p></div>
<div class='div-other'><a id='mulu883' />
<p class='h5'>清凉峰</p><p style="text-indent:2em" class="lg-abnormal"><div class='lg-row'>上有清凉峰下有清凉寺願以清凉心消除火宅事</div>
</p></div>
<div class='div-other'><a id='mulu884' />
<p class='h5'>寶勝峰</p><p style="text-indent:2em" class="lg-abnormal"><div class='lg-row'>寶勝峰前寺寺亾峰獨存多寶即無寶合掌問世尊</div>
</p></div>
<div class='div-other'><a id='mulu885' />
<p class='h5'>瑞應峰</p><p style="text-indent:2em" class="lg-abnormal"><div class='lg-row'>疊嶂鬱參差連雲迴相蕩中有神仙人光彩真難望</div>
</p></div>
<div class='div-other'><a id='mulu886' />
<p class='h5'>瓊壁峰</p><p style="text-indent:2em" class="lg-abnormal"><div class='lg-row'>初日紅于染山光相映明人傳是瓊壁我道是赤城</div>
</p></div>
<div class='div-other'><a id='mulu887' />
<p class='h5'>紫蓋峰</p><p style="text-indent:2em" class="lg-abnormal"><div class='lg-row'>纔御青蓋來又登紫蓋住我自慚我俗山靈當自喻</div>
</p></div>
<div class='div-other'><a id='mulu888' />
<p class='h5'>翠華峰</p><p style="text-indent:2em" class="lg-abnormal"><div class='lg-row'>輦路生荒草山形空翠華浮雲復滿目那得不長嗟</div>
</p></div>
<div class='div-other'><a id='mulu889' />
<p class='h5'>紫薇峰</p><p style="text-indent:2em" class="lg-abnormal"><div class='lg-row'>上山采紫薇下山棄山下豈不愛榮華此物終凋謝</div>
</p></div>
<div class='div-other'><a id='mulu890' />
<p class='h5'>藥堂峰</p><p style="text-indent:2em" class="lg-abnormal"><div class='lg-row'>山中多藥草因有藥堂名不須求服食無生即長生</div>
</p></div>
<div class='div-other'><a id='mulu891' />
<p class='h5'>白道峰</p><p style="text-indent:2em" class="lg-abnormal"><div class='lg-row'>青山是主人隱士暫為客主已冐客名客子竟何適</div>
</p></div>
<div class='div-other'><a id='mulu892' />
<p class='h5'>帝字峰</p><p style="text-indent:2em" class="lg-abnormal"><div class='lg-row'>嶽神比公秩望祭夷臣位太室效三呼少室尊一字</div>
</p></div>
<div class='div-other'><a id='mulu893' />
<p class='h5'>卓劒峰</p><p style="text-indent:2em" class="lg-abnormal"><div class='lg-row'>從軍不可佩為客不可彈夜夜龍光起只愁星斗寒</div>
</p></div>
<div class='div-other'><a id='mulu894' />
<p class='h5'>白雲峰</p><p style="text-indent:2em" class="lg-abnormal"><div class='lg-row'>出岫本無心從龍亦有會此中可卜居組繫身無奈</div>
</p></div>
<div class='div-other'><a id='mulu895' />
<p class='h5'>金牛峰</p><p style="text-indent:2em" class="lg-abnormal"><div class='lg-row'>金牛臥少室不知幾千齡平地皆蜀道何方驅五丁</div>
</p></div>
<div class='div-other'><a id='mulu896' />
<p class='h5'>明月峰</p><p style="text-indent:2em" class="lg-abnormal"><div class='lg-row'>山本無消長月自有盈虧此中覺少趣月明山靜時</div>
</p></div>
<div class='div-other'><a id='mulu897' />
<p class='h5'>凝碧峰</p><p style="text-indent:2em" class="lg-abnormal"><div class='lg-row'>愛此山中石一色如凝碧振衣陟其巔塵勞得暫釋</div>
</p></div>
<div class='div-other'><a id='mulu898' />
<p class='h5'>迎霞峰</p><p style="text-indent:2em" class="lg-abnormal"><div class='lg-row'>山體本常靜霞光只暫明物情偶自值何處用逢迎</div>
</p></div>
<div class='div-other'><a id='mulu899' />
<p class='h5'>玉華峰</p><p style="text-indent:2em" class="lg-abnormal"><div class='lg-row'>孤城堪吏隱春晝早分衙說駕桑田處褰帷看玉華</div>
</p></div>
<div class='div-other'><a id='mulu900' />
<p class='h5'>寶柱峰</p><p style="text-indent:2em" class="lg-abnormal"><div class='lg-row'>石光成五色壁立入青冥磨崖留姓字猶勝勒燕銘</div>
</p></div>
<div class='div-other'><a id='mulu901' />
<p class='h5'>繫馬峰</p><p style="text-indent:2em" class="lg-abnormal"><div class='lg-row'>黛色滿千林清光連四野吾自愛山遊峰頭堪繫馬</div>
</p></div>
<div class='div-other'><a id='mulu902' />
<p class='h5'>白鹿峰</p><p style="text-indent:2em" class="lg-abnormal"><div class='lg-row'>山遠往來閒雲㴱眠食穩莫為梁稻謀走入宜春苑</div>
</p></div>
<div class='div-other'><a id='mulu903' />
<p class='h5'>石城峰</p><p style="text-indent:2em" class="lg-abnormal"><div class='lg-row'>御砦雲連處高城亦石頭乍看如白下只少大江流</div>
</p><p style="margin-left:5em">右少室三十六峰</p>
</div></div>
<div class='div-other'><a id='mulu904' />
<p class='h4'>增定太室十二峰詩</p><p class="byline">傅梅</p>
<div class='div-other'><a id='mulu905' />
<p class='h5'>雞鳴峰</p><p style="text-indent:2em" class="lg-abnormal"><div class='lg-row'>海日未生紅雞聲聞四野試問山下人誰是起舞者</div>
</p></div>
<div class='div-other'><a id='mulu906' />
<p class='h5'>春震峰</p><p style="text-indent:2em" class="lg-abnormal"><div class='lg-row'>山上幾縷雲山下幾片水時聞霹靂聲應有蟄龍起</div>
</p></div>
<div class='div-other'><a id='mulu907' />
<p class='h5'>懸練峰</p><p style="text-indent:2em" class="lg-abnormal"><div class='lg-row'>峰頭瀑布水寒色動諸天遠望青林外還疑疋練懸</div>
</p></div>
<div class='div-other'><a id='mulu908' />
<p class='h5'>周道峰</p><p style="text-indent:2em" class="lg-abnormal"><div class='lg-row'>千載登封地鑾輿曾此過一片荊榛色幾聲樵牧歌</div>
</p></div>
<div class='div-other'><a id='mulu909' />
<p class='h5'>勝觀峰</p><p style="text-indent:2em" class="lg-abnormal"><div class='lg-row'>岸幘坐高峰聊用祛塵俗雲氣蕩寬胸嵐光送遠目</div>
</p></div>
<div class='div-other'><a id='mulu910' />
<p class='h5'>石幔峰</p><p style="text-indent:2em" class="lg-abnormal"><div class='lg-row'>山名太室古峰名石幔新如何常入室不見幔中人</div>
</p></div>
<div class='div-other'><a id='mulu911' />
<p class='h5'>松濤峯</p><p style="text-indent:2em" class="lg-abnormal"><div class='lg-row'>半空響秋濤翛然下白鶴不似泰山松辱以秦時爵</div>
</p></div>
<div class='div-other'><a id='mulu912' />
<p class='h5'>河帶峰</p><p style="text-indent:2em" class="lg-abnormal"><div class='lg-row'>山足陟山顛天中見天外黃河萬里流隱隱如衣帶</div>
</p></div>
<div class='div-other'><a id='mulu913' />
<p class='h5'>桂輪峰</p><p style="text-indent:2em" class="lg-abnormal"><div class='lg-row'>雙闕拔地起一鏡繞天飛每遇中秋夜遊人不肯歸</div>
</p></div>
<div class='div-other'><a id='mulu914' />
<p class='h5'>立隼峰</p><p style="text-indent:2em" class="lg-abnormal"><div class='lg-row'>突兀峰頭石穿雲復幾重近天常立隼我欲射高墉</div>
</p></div>
<div class='div-other'><a id='mulu915' />
<p class='h5'>觀香峰</p><p style="text-indent:2em" class="lg-abnormal"><div class='lg-row'>仙子本王姬學道辭世榮至今㴱山裏如聞環珮聲</div>
</p></div>
<div class='div-other'><a id='mulu916' />
<p class='h5'>望都峰</p><p style="text-indent:2em" class="lg-abnormal"><div class='lg-row'>嵩山望洛都一朝一興敗洛都望嵩山萬載常不壞</div>
</p></div></div></div>
<div class='div-other'><a id='mulu917' />
<p class='h3'>六言絕句</p>
<div class='div-other'><a id='mulu918' />
<p class='h4'>嵩麓四大寺偶題</p><p class="byline">傅梅</p>
<div class='div-other'><a id='mulu919' />
<p class='h5'>少林寺</p><p style="text-indent:2em" class="lg-abnormal"><div class='lg-row'>跋跎臺銷甘露達磨洞鎻慈雲西來文字不立十方武藝相聞</div>
</p></div>
<div class='div-other'><a id='mulu920' />
<p class='h5'>法王寺</p><p style="text-indent:2em" class="lg-abnormal"><div class='lg-row'>殿角峰標玉柱座前地湧金蓮正趣已歸上果化城獨表中天</div>
</p></div>
<div class='div-other'><a id='mulu921' />
<p class='h5'>嵩嶽寺</p><p style="text-indent:2em" class="lg-abnormal"><div class='lg-row'>梵剎俯臨雙闕浮圖高出九城洞裏常傳靈異潮音足破迷情</div>
</p></div>
<div class='div-other'><a id='mulu922' />
<p class='h5'>會善寺</p><p style="text-indent:2em" class="lg-abnormal"><div class='lg-row'>碧樹高連鴈塔丹崖忽瀉龍泉䕃覆菩提聖種波流十萬福田</div>
</p></div></div></div>
<div class='div-other'><a id='mulu923' />
<p class='h3'>七言絕句</p>
<div class='div-other'><a id='mulu924' />
<p class='h4'>初祖庵示幻休上人二首</p><p class="byline">王世懋<span class='note-inline'>(太常寺少卿)</span></p><p style="text-indent:2em" class="lg-abnormal"><div class='lg-row'>新裁居士薜蘿衣偶愛嵩山到翠微聖祖西來本無義野人乘興亦東歸</div>
</p><p class="head4">其二</p>
<p style="text-indent:2em" class="lg-abnormal"><div class='lg-row'>常持般若覓知音喜有高僧住少林莫怪相逢易分手扁舟不住似禪心</div>
</p></div>
<div class='div-other'><a id='mulu925' />
<p class='h4'>少林雜詩四首</p><p class="byline">徐學謨<span class='note-inline'>(禮部尚書)</span></p><p style="text-indent:2em" class="lg-abnormal"><div class='lg-row'>禪棲幽洞三三載法箸名山六六峰隻履無端葱嶺去至今惟有白雲封</div>
</p><p class="head4">其二</p>
<p style="text-indent:2em" class="lg-abnormal"><div class='lg-row'>名香古殿自氤氳舞劍揮戈送落曛怪得僧徒偏好武曇宗曾拜大將軍</div>
</p><p class="head4">其三</p>
<p style="text-indent:2em" class="lg-abnormal"><div class='lg-row'>丹崖青嶂燦雲霞殿閣參差帝釋家寶樹珠林生欲滿不知何處有三花</div>
</p><p class="head4">其四</p>
<p style="text-indent:2em" class="lg-abnormal"><div class='lg-row'>五乳危峰飛<span class='corr'>刺</span>天長松落落注雲烟雪巖久滅高人</div>
</p><p><span class='note-inline'>(迹石同空存老衲禪)</span></p>
</div>
<div class='div-other'><a id='mulu926' />
<p class='h4'>五品封槐</p><p class="byline">李化龍</p><p style="text-indent:2em" class="lg-abnormal"><div class='lg-row'>禿枝老幹<span class='corr'>已</span>龍鍾道是曾衘五品封誰向山中招大隱由來捷徑在嵩峰</div>
</p></div>
<div class='div-other'><a id='mulu927' />
<p class='h4'>嵩山道中</p><p class="byline">劉楚先<span class='note-inline'>(禮部侍郎)</span></p><p style="text-indent:2em" class="lg-abnormal"><div class='lg-row'>鄉心先曉促寒旌却為名山緩客程萬壑煙濛千嶂雪夜㴱猶在半空行</div>
</p></div>
<div class='div-other'><a id='mulu928' />
<p class='h4'>望嵩少二首</p><p class="byline">袁宏道</p><p style="text-indent:2em" class="lg-abnormal"><div class='lg-row'>客程行盡太行山又見嵩高紫翠間料得有人山上笑紅塵如海沒朱顏</div>
</p><p class="head4">其二</p>
<p style="text-indent:2em" class="lg-abnormal"><div class='lg-row'>欲從影裏問胡僧車馬勞勞謝不能縱有洗塵千澗水夏蟲那可叩堅氷</div>
</p></div>
<div class='div-other'><a id='mulu929' />
<p class='h4'>觀嵩陽古栢口占二絕</p><p class="byline">袁宏道</p><p style="text-indent:2em" class="lg-abnormal"><div class='lg-row'>苔甲生生裂水波蒼皮十度手摩挱問君那只高如許漢壘唐基積幾多</div>
</p><p class="head4">其二</p>
<p style="text-indent:2em" class="lg-abnormal"><div class='lg-row'>雲散煙飛岫亦枯風霜不上老肌膚山中怪事知多少石母生兒定有無</div>
</p></div>
<div class='div-other'><a id='mulu930' />
<p class='h4'>欲登嵩嶽先呈傅元鼎令君二首</p><p class="byline">項士美<span class='note-inline'>(山人)</span></p><p style="text-indent:2em" class="lg-abnormal"><div class='lg-row'>嵩峰聳翠鬱天中二室盤紆鳥道通我欲乘風登絕巘翩躚好看舄翔空</div>
</p><p class="head4">其二</p>
<p style="text-indent:2em" class="lg-abnormal"><div class='lg-row'>百里花成萬戶春琴堂咫尺絕無塵看山不比來看竹問勝先須問主人</div>
</p></div>
<div class='div-other'><a id='mulu931' />
<p class='h4'>和傅元鼎嵩陽十八詠</p><p class="byline">高出</p>
<div class='div-other'><a id='mulu932' />
<p class='h5'>㟧嶺穿雲</p><p style="text-indent:2em" class="lg-abnormal"><div class='lg-row'>二室中分豁一門岧嶤萬仞上轘轅千秋輦路生春草不待啼鵑已斷魂</div>
</p></div>
<div class='div-other'><a id='mulu933' />
<p class='h5'>盧巖飛瀑</p><p style="text-indent:2em" class="lg-abnormal"><div class='lg-row'>太室東來第幾峰孤巖側削半芙蓉親看飛瀑三千尺直透春雲一萬重</div>
</p></div>
<div class='div-other'><a id='mulu934' />
<p class='h5'>少室朝暉</p><p style="text-indent:2em" class="lg-abnormal"><div class='lg-row'>八百餘疊涵翠微三十六峰天外飛寒巖別有達磨影時帶朝霞終不歸</div>
</p></div>
<div class='div-other'><a id='mulu935' />
<p class='h5'>嵩門秋月</p><p style="text-indent:2em" class="lg-abnormal"><div class='lg-row'>嵩陽宮外碧雲輕秋色年年月倍明騎鶴仙人來往地知他何處試吹笙</div>
</p></div>
<div class='div-other'><a id='mulu936' />
<p class='h5'>箕隂避暑</p><p style="text-indent:2em" class="lg-abnormal"><div class='lg-row'>幽壑虛嵐太古春前賢遺跡棄瓢新枕流多少高人臥不獨當時洗耳人</div>
</p></div>
<div class='div-other'><a id='mulu937' />
<p class='h5'>潁水耕春</p><p style="text-indent:2em" class="lg-abnormal"><div class='lg-row'>潁隂春水抱城阿穀雨朝時布穀多縣尹勸耕車遶雉飽聽于蒍野童歌</div>
</p></div>
<div class='div-other'><a id='mulu938' />
<p class='h5'>中峰長嘯</p><p style="text-indent:2em" class="lg-abnormal"><div class='lg-row'>縹[緲-目+耳]中峰四望平天風萬里步虛聲擬攀星斗歸瑤闕鸞鳳同聞子晉笙</div>
</p></div>
<div class='div-other'><a id='mulu939' />
<p class='h5'>御砦高吟</p><p style="text-indent:2em" class="lg-abnormal"><div class='lg-row'>明霞掩暎御帷㴱想像鑾輿不可尋少室千年山色在看人寂寂古還今</div>
</p></div>
<div class='div-other'><a id='mulu940' />
<p class='h5'>石淙修褉</p><p style="text-indent:2em" class="lg-abnormal"><div class='lg-row'>風雨他年上巳時石流瀺灂酒觴遲但看應制唐人句無讓蘭亭數子詩</div>
</p></div>
<div class='div-other'><a id='mulu941' />
<p class='h5'>玉溪垂綸</p><p style="text-indent:2em" class="lg-abnormal"><div class='lg-row'>春流窸窣漾迴溪彷彿桃紅客更迷時倚晴雲一垂釣石羊關外午鶯啼</div>
</p></div>
<div class='div-other'><a id='mulu942' />
<p class='h5'>雲洞探奇</p><p style="text-indent:2em" class="lg-abnormal"><div class='lg-row'>吞呷隂森古洞㴱紫雲蒼莽一龍吟幽探時擬看神物風雨茫茫不可尋</div>
</p></div>
<div class='div-other'><a id='mulu943' />
<p class='h5'>星臺望遠</p><p style="text-indent:2em" class="lg-abnormal"><div class='lg-row'>千秋逝矣美人哉縹[緲-目+耳]天中百尺臺圭刻茫茫人不識猶餘佳氣日徘徊</div>
</p></div>
<div class='div-other'><a id='mulu944' />
<p class='h5'>秦槐䕃日</p><p style="text-indent:2em" class="lg-abnormal"><div class='lg-row'>獨樹祇園歷歲華根柯百畞影龍蛇遊人多作三生夢時逐旃檀落細花</div>
</p></div>
<div class='div-other'><a id='mulu945' />
<p class='h5'>漢栢參天</p><p style="text-indent:2em" class="lg-abnormal"><div class='lg-row'>參差三栢插天中蕭飋長鳴漢代風下馬徘徊還下拜離離麥秀滿遺宮</div>
</p></div>
<div class='div-other'><a id='mulu946' />
<p class='h5'>鶴觀棲霞</p><p style="text-indent:2em" class="lg-abnormal"><div class='lg-row'>王子吹笙月滿庭丹霞隱暎旦雲青萬年仙觀留芝檢傳得浮丘相鶴經</div>
</p></div>
<div class='div-other'><a id='mulu947' />
<p class='h5'>熊山積雪</p><p style="text-indent:2em" class="lg-abnormal"><div class='lg-row'>縹[緲-目+耳]熊山五月寒中天積素倚巑岏分將群玉峰頭色一半峨嵋頂上看</div>
</p></div>
<div class='div-other'><a id='mulu948' />
<p class='h5'>九潭風雨</p><p style="text-indent:2em" class="lg-abnormal"><div class='lg-row'>空門漠漠白雲還雲外春潭鏡裏山獨有鉢龍眠不穩時來行雨到人間</div>
</p></div>
<div class='div-other'><a id='mulu949' />
<p class='h5'>五渡煙波</p><p style="text-indent:2em" class="lg-abnormal"><div class='lg-row'>仙源圓折抱嵩流石戴菖蒲一萬秋漢主可憐仙骨少封中只有白雲愁</div>
</p><p style="margin-left:3em">余嘗遊嵩若㠋嶺則所經行者也嶽祠少林則所信㝛而旅禮者也盧巖曾午憩之矣秦槐漢柏亦所手度者也其他諸勝則見於元鼎之記述而已然余皆嘗望之聞之若可想像在目昔聞語長安者猶發西笑况曾掛眼二室之巔哉余詩不逮元鼎乃不為無徵方且倚和章圖後遊庶幾余附元鼎之遇山靈不誣矣○右孩之和詩與所自跋俱從盧隱集鈔來後和者益眾不能盡收也</p>
</div></div>
<div class='div-other'><a id='mulu950' />
<p class='h4'>嵩陽十八詠<span class='note-inline'>(有序)</span></p><p class="byline">傅梅</p><p style="margin-left:3em">今天下郡邑志率有所謂八景者以供題詠即境甚無奇亦必牽強紐造效姑蘇之顰學瀟湘之步若登封志亦然則可議矣嵩下山川如錯繡異蹟勝界不可枚舉乃儉于八焉寧免遺珠之歎乎暇日稍為增益遂定十八目各詠一詩盖為地靈昭雪耳非鋪張也</p>

<div class='div-other'><a id='mulu951' />
<p class='h5'>㟧嶺穿雲</p><p style="text-indent:2em" class="lg-abnormal"><div class='lg-row'>崚嶒九折入高雲一嶺東西二室分遊宦地如棲隱地北山不必更移文</div>
</p></div>
<div class='div-other'><a id='mulu952' />
<p class='h5'>盧巖飛瀑</p><p style="text-indent:2em" class="lg-abnormal"><div class='lg-row'>度嶺穿谿蠟屐勞飛泉如練下嵩高臨流暫濯塵纓色似聽秋江萬里濤</div>
</p></div>
<div class='div-other'><a id='mulu953' />
<p class='h5'>少室朝暉</p><p style="text-indent:2em" class="lg-abnormal"><div class='lg-row'>孤城四面四山圍少室雲開出翠微歷歷晴峰三十六朝來各自領春暉</div>
</p></div>
<div class='div-other'><a id='mulu954' />
<p class='h5'>嵩門秋月</p><p style="text-indent:2em" class="lg-abnormal"><div class='lg-row'>坐久天風散白雲嵩門中斷月華分不知子晉仙遊去何處吹笙夜半聞</div>
</p></div>
<div class='div-other'><a id='mulu955' />
<p class='h5'>箕隂避暑</p><p style="text-indent:2em" class="lg-abnormal"><div class='lg-row'>箕山林水自成隂萬古蕭然洗耳心一自挂瓢何處樹清風習習到于今</div>
</p></div>
<div class='div-other'><a id='mulu956' />
<p class='h5'>潁水耕春</p><p style="text-indent:2em" class="lg-abnormal"><div class='lg-row'>匹馬郊行勸稼初即看潁水動春鋤山迴又過荒蕪地誰引西門十二渠</div>
</p></div>
<div class='div-other'><a id='mulu957' />
<p class='h5'>中峰長嘯</p><p style="text-indent:2em" class="lg-abnormal"><div class='lg-row'>中嶽中央獨此峰振衣千仞暫從容一聲長嘯秋天碧不是孫登可易逢</div>
</p></div>
<div class='div-other'><a id='mulu958' />
<p class='h5'>御砦高吟</p><p style="text-indent:2em" class="lg-abnormal"><div class='lg-row'>御砦梯雲登少室蓮花九頂轉分明朗吟謝眺驚人句太華如何獨擅名</div>
</p></div>
<div class='div-other'><a id='mulu959' />
<p class='h5'>石淙修禊</p><p style="text-indent:2em" class="lg-abnormal"><div class='lg-row'>峰巒疑自太湖分曲曲清流眾響聞石笋浪花能戀客一觴一詠落斜曛</div>
</p></div>
<div class='div-other'><a id='mulu960' />
<p class='h5'>玉溪垂綸</p><p style="text-indent:2em" class="lg-abnormal"><div class='lg-row'>孤村流水漲秋山綠樹風微鳥共閒釣罷玉溪垂落虹白雲偏護石羊關</div>
</p></div>
<div class='div-other'><a id='mulu961' />
<p class='h5'>雲洞探奇</p><p style="text-indent:2em" class="lg-abnormal"><div class='lg-row'>石堂山對潁陽城山下流泉不記名洞裏若非龍臥處何緣歲歲紫雲生</div>
</p></div>
<div class='div-other'><a id='mulu962' />
<p class='h5'>星臺望遠</p><p style="text-indent:2em" class="lg-abnormal"><div class='lg-row'>成周禮樂久塵埃弔古強登百尺臺滿目浮雲何處望愁看洛水自西來</div>
</p></div>
<div class='div-other'><a id='mulu963' />
<p class='h5'>秦槐䕃日</p><p style="text-indent:2em" class="lg-abnormal"><div class='lg-row'>獨䕃祇園隔世塵相傳手植自西秦我來不識槐安國時作三生夢裏人</div>
</p></div>
<div class='div-other'><a id='mulu964' />
<p class='h5'>漢柏參天</p><p style="text-indent:2em" class="lg-abnormal"><div class='lg-row'>參天三柏倚嵩峰武帝曾經駐六龍閱盡隋唐爭戰色至今不改漢家封</div>
</p></div>
<div class='div-other'><a id='mulu965' />
<p class='h5'>鶴觀棲霞</p><p style="text-indent:2em" class="lg-abnormal"><div class='lg-row'>白鶴長飛幾歲華孤松猶自屬仙家丹砂不必求句漏我欲朝餐五色霞</div>
</p></div>
<div class='div-other'><a id='mulu966' />
<p class='h5'>熊山積雪</p><p style="text-indent:2em" class="lg-abnormal"><div class='lg-row'>大小熊山列案齊同雲積雪遠天低郊行不見袁安臥獨有寒聲送馬蹄</div>
</p></div>
<div class='div-other'><a id='mulu967' />
<p class='h5'>九潭風雨</p><p style="text-indent:2em" class="lg-abnormal"><div class='lg-row'>暝色招提四望平九潭風雨一時生長林豐草情何限都入蕭蕭此夜聲</div>
</p></div>
<div class='div-other'><a id='mulu968' />
<p class='h5'>五渡煙波</p><p style="text-indent:2em" class="lg-abnormal"><div class='lg-row'>縈迴東谷響流泉一水煙波五渡連不信菖蒲堪服食石根靈氣幾千年</div>
</p></div></div>
<div class='div-other'><a id='mulu969' />
<p class='h4'>續嵩陽二詠<span class='note-inline'>(有引)</span></p><p class="byline">傅梅</p><p style="margin-left:3em">予既作嵩陽十八詠高孩之和如其數並刻嵩吟中傳播詞林久矣後友人崔元暉曰可增至二十乎予曰可遂再作二詠以孩之既去不欲更張姑續于後以存之</p>

<div class='div-other'><a id='mulu970' />
<p class='h5'>少林翠靄</p><p style="text-indent:2em" class="lg-abnormal"><div class='lg-row'>少室如屏隱少林松杉翠靄講堂㴱閒來頻對高僧坐便是當年面壁心</div>
</p></div>
<div class='div-other'><a id='mulu971' />
<p class='h5'>嶽廟黃雲</p><p style="text-indent:2em" class="lg-abnormal"><div class='lg-row'>五嶽分封代有祠三呼漢帝至今疑黃雲只在東南上風雨天中感歲時</div>
</p></div></div>
<div class='div-other'><a id='mulu972' />
<p class='h4'>嵩山四詠</p><p class="byline">傅梅</p>
<div class='div-other'><a id='mulu973' />
<p class='h5'>嵩山雨</p><p style="text-indent:2em" class="lg-abnormal"><div class='lg-row'>二室春㴱花欲稀朝來一雨澹林霏不知新畝耕多少添得巖泉百道飛</div>
</p></div>
<div class='div-other'><a id='mulu974' />
<p class='h5'>嵩山雲</p><p style="text-indent:2em" class="lg-abnormal"><div class='lg-row'>天中嶽色秀芙蓉縹[緲-目+耳]奇雲繞漢封朝暮城頭常自見飛來海外幾千峰</div>
</p></div>
<div class='div-other'><a id='mulu975' />
<p class='h5'>嵩山月</p><p style="text-indent:2em" class="lg-abnormal"><div class='lg-row'>南樓清興倚胡牀雲淨天空夜未央六十峰頭秋月色一聲長篴盡如霜</div>
</p></div>
<div class='div-other'><a id='mulu976' />
<p class='h5'>嵩山雪</p><p style="text-indent:2em" class="lg-abnormal"><div class='lg-row'>東閣疎花入曉寒嵩高一望雪漫漫群峰乍可如群玉絕勝峨嵋天際看</div>
</p></div></div></div></div><p style="margin-left:12em">門人<span class='note-inline'>(高亮　郭國器)</span>校字</p>
</div>
<p class='juan'>嵩書卷之十七終</p>
</div><!-- end of div[@id='body'] -->
</body></html>