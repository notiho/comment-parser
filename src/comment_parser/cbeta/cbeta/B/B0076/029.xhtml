<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>印度佛教史</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<a id='mulu167' />
<div class='div-other'><a id='mulu168' />
<p class='h1'>第二十九章　提婆波羅王父子時代</p>
<div class='div-other'><a id='mulu169' />
<p class='h2'>一　提婆波羅王與蘇摩富黎伽藍之建立</p><p style="margin-left:0em;text-indent:2em">提婆波羅王者，瞿波羅王之子。瞿波羅王崩，此王即位，較之前王權力尤大，佔領東方婆連陀羅國，後乃建立蘇摩富黎伽藍。有云蘇摩富黎伽藍之著名者，乃新蘇摩富黎伽藍也。</p>
</div>
<div class='div-other'><a id='mulu170' />
<p class='h2'>二　提婆波羅王破壞外道伽藍</p><p style="margin-left:0em;text-indent:2em">此王為瑜伽行者塞露米尼所勸請，歐提毘舍外道神殿，飭命自為破壞，總計約破壞外道大道場四十所。有謂藩伽羅國與婆連陀羅國者，亦破壞焉。嗣一切歐提毘舍，皆為其所統治。</p>
<p style="margin-left:0em;text-indent:2em">於此王時，小黑行生。彼乃阿闍黎黑行之隨行者，於上樂、喜金剛、夜魔敵三者，皆善巧通達之班支達也。彼造上樂輪釋等書甚多，世壽亦長，及達磨波羅王後，尚略住世。</p>
</div>
<div class='div-other'><a id='mulu171' />
<p class='h2'>三　釋迦友、善友、智月、師子賢諸人</p><p style="margin-left:0em;text-indent:2em">此時阿闍黎釋迦光之釋迦友出。此外持律者善友、賢慧戒、牙軍、智月、金剛鋒、妙音稱、智授、金剛天，及南方大德觀音禁諸人亦出。</p>
<p style="margin-left:0em;text-indent:2em">於罽賓國有施友等人出，阿闍黎師子賢，亦於此王之時，成班支達，於達磨波羅王時代，大作佛事，下當述之。</p>
</div>
<div class='div-other'><a id='mulu172' />
<p class='h2'>四　來西藏之菩提薩埵</p><p style="margin-left:0em;text-indent:2em">來西藏之阿闍黎菩提薩埵，於瞿波羅王至達磨波羅王之間，決定住世，則甚明。西藏多數歷史亦記載：「於第九世藏王時，為堪布（指菩提薩埵）入滅之時代。」如是言之，則曾及見無著兄弟，然究如何，頗難定也。一般皆認彼與中觀莊嚴論著者大堪布靜命二人為一人，可暫置信。彼於瞿波羅王時代成為大班支達，於此王時，為利益有情之領袖人物。但智藏所造中觀二諦之註釋者之靜命與中觀莊嚴論作者之靜命，若許其非為同人，則彼二人中，究係誰人，應予考究也明矣。</p>
</div>
<div class='div-other'><a id='mulu173' />
<p class='h2'>五　新世親與妙金剛</p><p style="margin-left:0em;text-indent:2em">提婆波羅王，統治王國，凡四十八年。其後彼子羅薩波羅守護王國，十二年間，於佛教事業，無新建樹，不許入波羅七代焉。</p>
<p style="margin-left:0em;text-indent:2em">爾時，鳥仗那國之阿闍黎妙金剛（黎羅婆日羅），十年留住那爛陀寺，多說真言乘。有一與世親同名之婆藪槃豆者出，多說對法藏（俱舍）。</p>
<p style="margin-left:0em;text-indent:2em">此中，妙金剛者，生於珊金國，於鳥仗那出家，通達唯識中道及一切明處。</p>
</div>
<div class='div-other'><a id='mulu174' />
<p class='h2'>六　摩騰格波與護足</p><p style="margin-left:0em;text-indent:2em">此時，有一戌陀羅族之子，謁見聖天，獲龍樹父子之全部真言著述，如應釋之，此人即摩騰格波也。</p>
<p style="margin-left:0em;text-indent:2em">於崑那迦有阿闍黎護足者，親聞月稱說法，而著照明燈一書。</p>
<p style="margin-left:0em;text-indent:2em">如是，班支達羅睺羅者亦曾謁龍智，龍樹一派密法開始興盛，以後於波羅四代時，極為弘通，有「天上兩日月，地上兩光明」之諺云。</p>
</div></div>
</div><!-- end of div[@id='body'] -->
</body></html>