<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>印度佛教史</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<a id='mulu46' />
<div class='div-other'><a id='mulu47' />
<p class='h1'>第十一章　大蓮華王時代</p>
<div class='div-other'><a id='mulu48' />
<p class='h2'>一　十八部分裂之起源</p><p style="margin-left:0em;text-indent:2em">於北方邊地之婆那摩比國（林地），有火施王（阿耆尼達多）者出。彼於三十餘年間，供養阿羅漢法勝等聖者約三千人。於摩揭陀國，有聖大施（摩訶覩耶伽）者，守護教法。於華氏城，難陀王子大蓮華王（摩訶鉢士摩）供養一切僧眾之時，上座龍之隨行比丘，名堅意者，宣揚五事，大興爭論，此由四部分裂為十八部之始。大蓮華王建立伽藍二十四所，有謂於此時，行第三結集者，恐非是也。</p>
</div>
<div class='div-other'><a id='mulu49' />
<p class='h2'>二　毗婆沙論之編造</p><p style="margin-left:0em;text-indent:2em">有謂婆羅流支造「毗婆沙論」，卷帙甚多，布施於諸說法者。關於各種聖言典籍，佛在世時，雖已有之，但製造釋論，解彼聖言，其第一部，即此是也云。此中所謂毘婆沙者，乃為詳細解釋之義。有謂於優波崛多時代，為諸阿羅漢共同製作者。有謂為耶舍與一切許等所造者，西藏人士則謂為一切許與鳩浮闍等之五百阿羅漢，於北方瀕陀耶山之舞人伽藍所製造，此乃混合以上二說之論者，勿問如何，亦是彼諸阿羅漢之口授傳承，集於一處，由諸上座，口耳相授，後乃筆之於書者也。</p>
</div>
<div class='div-other'><a id='mulu50' />
<p class='h2'>三　月護王與大乘之起源</p><p style="margin-left:0em;text-indent:2em">與大蓮華王殆同一時代而少後之時，於歐堤毗舍國，有月護王（栴陀羅羅俱什多）出，文殊菩薩化比丘身，至彼家，為說種種大乘之法，筆之成書。此書，諸經部師，謂之為「八千般若經」；而諸真言宗師，則謂為「打達桑木伽爾哈」，即「真實攝」也。言皆可通，但似以前說為近是。此乃釋尊人滅以後大乘出現人間之始也。</p>
</div></div>
</div><!-- end of div[@id='body'] -->
</body></html>