<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>印度佛教史</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<a id='mulu36' />
<div class='div-other'><a id='mulu37' />
<p class='h1'>第九章　第二迦葉時代</p>
<div class='div-other'><a id='mulu38' />
<p class='h2'>一　勇軍王</p><p style="margin-left:0em;text-indent:2em">此後，生於北方犍陀羅之阿羅漢迦葉，以聖教三事饒益有情時，離憂王之子勇軍，供養四方一切僧眾，盡三年中，於地上建一切法塔，各以一百供養資具，而為供養。爾時，於末土羅，有婆羅門名具稱者，因信聖教故，建立一名沙羅婆抵之伽藍，阿羅漢守羅那婆薩，於彼說法，四方眾多比丘來集，為十萬比丘建大施會。</p>
</div>
<div class='div-other'><a id='mulu39' />
<p class='h2'>二　大天之五事爭論</p><p style="margin-left:0em;text-indent:2em">彼時，於摩盧多國之一地，商主之子名大天者，曾殺父母，及阿羅漢，作三無間業，由悔己罪，前來罽賓，秘其所行，而為比丘，因聰慧故，通曉三藏，深自懺悔，住阿練若，勤修禪定。由魔加持，一切以彼為阿羅漢，供養彼者，與日俱增，眾多比丘，眷屬與俱，前至沙羅婆抵伽藍。諸比丘等，以次誦讀波羅提木叉經，於時次第及彼大天，彼誦讀後，更宣言曰：</p>

<ul class="">
<li><p style="margin-left:2em">（一）為諸天所惱；</p>
</li>

<li><p style="margin-left:2em">（二）為無明所欺；</p>
</li>

<li><p style="margin-left:2em">（三）道從聲流出；</p>
</li>

<li><p style="margin-left:2em">（四）有諸疑惑；</p>
</li>

<li><p style="margin-left:2em">（五）依他入。</p>
</li>
</ul><p style="margin-left:0em;text-indent:2em">此是佛之教。</p>
<p style="margin-left:0em;text-indent:2em">諸聖者與諸老比丘言曰：「非經之語也！」諸餘大眾比丘，黨於大天，因興辯論。此外，彼於諸經義，亦多作邪曲解說。</p>
</div>
<div class='div-other'><a id='mulu40' />
<p class='h2'>三　跋陀羅之五事論</p><p style="margin-left:0em;text-indent:2em">彼死後，有比丘名跋陀羅者，亦謂為魔波比耶之化身。彼於聖言，違謬觀察，多所懷疑，於左五事，竭誠宣揚。</p>

<ul class="">
<li><p style="margin-left:2em">（一）屢為他惱；</p>
</li>

<li><p style="margin-left:2em">（二）無知；</p>
</li>

<li><p style="margin-left:2em">（三）二心；</p>
</li>

<li><p style="margin-left:2em">（四）遍觀察；</p>
</li>

<li><p style="margin-left:2em">（五）救自己。</p>
</li>
</ul><p style="margin-left:0em;text-indent:2em">譽之為釋尊之教。諸智慧不同之人，所以求了解聖言者亦不同；因之種種疑生，爭辯不休。更以各地語言，解釋諸經；因字類語音，少有出入，而詞句之種種差異，亦因之生起。諸阿羅漢與諸智者，欲止此爭，而諸異生比丘，為魔所持，辯終未息。</p>
<p style="margin-left:0em;text-indent:2em">大天與跋陀羅死後，彼二人之僻事，諸比丘知之。阿羅漢第二迦葉入滅後，於末土羅，更由聖摩訶盧摩，與聖難陀迦，作佛教之事業焉。</p>
</div></div>
</div><!-- end of div[@id='body'] -->
</body></html>