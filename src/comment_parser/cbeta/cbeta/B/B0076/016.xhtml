<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>印度佛教史</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<a id='mulu75' />
<div class='div-other'><a id='mulu76' />
<p class='h1'>第十六章　正法第一次遇敵後興復時代</p>
<div class='div-other'><a id='mulu77' />
<p class='h2'>一　勝友王之破壞佛教</p><p style="margin-left:0em;text-indent:2em">阿苦叉旃陀羅與闍耶旃陀羅王，彼二人守護阿波蘭多迦王國，權力甚大，以奉信三寶，故計入七代旃陀羅中。闍耶旃陀羅之子涅摩旃陀羅，彼子波尼旃陀羅，彼子槃薩旃陀羅，彼子薩羅旃陀羅。此諸王者，以其權力不大，故不計入旃陀羅七代或十代焉。</p>
<p style="margin-left:0em;text-indent:2em">此中，涅摩旃陀羅守護王國，為時不久，有婆羅門弗沙蜜多羅，即勝友<span class='corr'></span>者，為王近臣，變亂盜國。</p>
<p style="margin-left:0em;text-indent:2em">爾時，婆羅門之勝友王等諸外道，生起兵端，從中國乃至闍蘭陀羅之眾多伽藍，咸遭焚燬，多聞比丘，有少數被殺害，多數逃往異國，歷時五年，彼乃死於北方之地。</p>
<p style="margin-left:0em;text-indent:2em">此中，如所謂佛教最初五百年向上增益，五百年向下衰減之時。約於龍樹在中國守護教法以前，阿含之講說與伽藍之建立等，日益精益。約於龍樹在南方饒益有情時，回教已創始。約於住吉祥山時，為婆羅門王勝友所害。此之一切緣起，佛教衰減之端見矣。</p>
</div>
<div class='div-other'><a id='mulu78' />
<p class='h2'>二　破壞後之復興</p><p style="margin-left:0em;text-indent:2em">此後，波尼旃陀羅王，於摩揭陀國建王國時，於東方藩伽羅國之毗施沙瞿陀地，有瞿陀婆盧陀那王者，既擅財富，更具權力，修復一切被破壞之伽藍，擴充道場。上座三菩提於佛之教法廣為植立，廣弘聲聞藏，於摩揭陀建立道場六十處。</p>
<p style="margin-left:0em;text-indent:2em">爾時，於西方茂羅達那之巴伽達，回教之信徒，大食蒙古王名哈陸者出世。於印度境內，此為回教發現之始云。</p>
<p style="margin-left:0em;text-indent:2em">槃薩旃陀羅王之末年，與薩羅旃陀羅王之時代，東方有婆羅門伽尸闍達者出，敬重供養昔日所建之一切道場；尤於藩伽羅之須婆那爾伽謨城，供養六十四說法者，及每一人之聽法者各十人，恢復衰退之教法。彼等乃龍樹住於吉祥山時代，與彼滅後不久時代出世者也。</p>
</div></div>
</div><!-- end of div[@id='body'] -->
</body></html>