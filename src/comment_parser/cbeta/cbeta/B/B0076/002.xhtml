<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>印度佛教史</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<a id='mulu6' />
<div class='div-other'><a id='mulu7' />
<p class='h1'>第二章　蘇婆普王時代</p>
<div class='div-other'><a id='mulu8' />
<p class='h2'>一　末田提迦</p><p style="margin-left:0em;text-indent:2em">此後，阿闍世王之子蘇婆普王（賢手），承繼大位，約十七年，崇信佛教。彼時，聖商那和修，亦於教法，少事守護，而主要者，則為聖末田提迦，居於波羅奈斯，為四部眾，傳授教授，為婆羅門及諸居士，宣說正法。</p>
<p style="margin-left:0em;text-indent:2em">一時，波羅奈斯之婆羅門及居士眾，以諸比丘，托缽行乞，頗生嫌厭，謂諸比丘言：「豈無餘處可乞食耶？豈較波羅奈斯無更富之國耶？但見吾輩，供養君等，未見君等，少遺吾輩。」於時聖末田提迦，有萬阿羅漢大眾環擁，向空飛逝，止於北方烏尸羅山。彼處有居士名阿闍者，廣集四方一切僧眾，於一歲中，修供養業，阿羅漢來會者，為數四萬四千。以是因緣，北方佛教，極為興盛。末田提迦於烏尸羅山說法三年。</p>
</div>
<div class='div-other'><a id='mulu9' />
<p class='h2'>二　商那和修之在室羅筏蘇底</p><p style="margin-left:0em;text-indent:2em">爾時聖商那和修，住室羅筏蘇底，為四眾說法，證阿羅漢者，近千人云。</p>
</div></div>
</div><!-- end of div[@id='body'] -->
</body></html>