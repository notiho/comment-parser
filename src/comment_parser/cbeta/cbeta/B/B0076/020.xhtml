<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>印度佛教史</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<a id='mulu94' />
<div class='div-other'><a id='mulu95' />
<p class='h1'>第二十章　正法第三次遇敵後興復時代</p>
<div class='div-other'><a id='mulu96' />
<p class='h2'>一　摩耶黎迦菩提與牟提達跋陀羅</p><p style="margin-left:0em;text-indent:2em">此後，南方俱梨守那羅闍，有阿闍黎摩耶黎迦菩提說般若者出。彼於中國，建大伽藍二十所，建法塔千所，弘揚般若波羅蜜多法。最後為土耳其強盜殺害。</p>
<p style="margin-left:0em;text-indent:2em">於彼國出世之阿闍黎牟提達跋陀羅，即眾喜賢者，能誦數千部經，彼更修復已遭破壞之一切法塔，而各繚以新塔十所。使一切婆羅門及居士，入於淨信。於中國更糾正諸出家眾不律儀過。</p>
<p style="margin-left:0em;text-indent:2em">後至于闐，於彼處多年利益眾生而後入滅。</p>
</div>
<div class='div-other'><a id='mulu97' />
<p class='h2'>二　那爛陀寺之被燬</p><p style="margin-left:0em;text-indent:2em">如是約四十年間，正法極為弘揚。於聖那爛陀寺，有王之大臣，名迦苦陀僧訶者，建一佛殿，落成之日，為一切眾民，設大宴會，有外道二人，來乞施，諸暴沙彌，以洗物餘水濺之，驅至門板間，嗾猛犬噬之。二人忿極，乃修護摩，於護摩之餘燼，念誦真言，而散布之，火焰自起。佛教道場所依之八十四伽藍，皆遭焚燬，尤其聖那爛陀之達磨捷闍，全部經藏所在之神殿羅特那薩伽羅、羅特那陀提、羅特那坦陀迦三所，大乘藏之一切，皆藏於此。此三神殿亦悉遭焚燬。</p>
<p style="margin-left:0em;text-indent:2em">彼時，羅特那陀提伽藍，自庋置於九層樓上某經函中，大水下注，火因以熄，凡水注處，所有經函，即未被燬。以後取彼經函視之，其中為五部續部之經函云。或云：「僅為密集」。但無論如何，是無上續部，於彼之中，密集在焉，此乃不可爭之事實也。</p>
<p style="margin-left:0em;text-indent:2em">於餘國所有伽藍，亦多被焚燬。彼二外道，懼王懲處，遠循北方哈薩牟國。</p>
</div>
<div class='div-other'><a id='mulu98' />
<p class='h2'>三　破壞後之興復</p><p style="margin-left:0em;text-indent:2em">此後集聚各地之多聞比丘，或曾憶持，或藏書卷，一切廣收，記之成書。佛方王，婆羅門商俱，婆羅門部黎訶蘇鉢底，與眾多具淨信居士，修復焚燬之佛殿。</p>
<p style="margin-left:0em;text-indent:2em">此中，大乘藏部，以前出現於人世者，可分為十五分：約四分，為破壞正法之前二敵所毀滅；約一分，不待敵人之損害而自毀滅；餘約九分，以遇大敵為緣，而遭毀滅；今之所殘，僅一分耳。聖寶積經一千會，餘四十九會，華嚴經一千品，餘三十八品，大集經一千卷，餘九品，入楞伽經僅餘如來藏品之少分，如是而已！</p>
</div></div>
</div><!-- end of div[@id='body'] -->
</body></html>