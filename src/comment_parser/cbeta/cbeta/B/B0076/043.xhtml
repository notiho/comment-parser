<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>印度佛教史</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<a id='mulu262' />
<div class='div-other'><a id='mulu263' />
<p class='h1'>第四十三章　真言乘起源略考</p>
<div class='div-other'><a id='mulu264' />
<p class='h2'>一　真言乘之起源</p><p style="margin-left:0em;text-indent:2em">一切經部，續部，各有緣起，續部發生情形，較之經部發生情形，自不相同，然此難縷述。但反之，則經部與續部二者，無有時、地，大師之不同也。是故與大乘諸經同時，諸續部，亦多半出現於人世。多數甚深無上瑜伽續部，則分為各成就之阿闍黎所迎請，亦如其次第，出現人間。如由吉祥薩羅訶迎請佛頂續部，盧伊波迎請普行瑜伽母，盧婆波與蓮華金剛迎請喜金剛，俱黎守那搽嚕耶迎請口相應明點，羅黎多婆日羅迎請三面黑夜魔敵，犍毘羅婆日羅迎請甘露金剛，顧顧梨波迎請摩訶摩耶，毘覩波迎請時輪金剛是也。</p>
</div>
<div class='div-other'><a id='mulu265' />
<p class='h2'>二　真言乘發生之誤說</p><p style="margin-left:0em;text-indent:2em">以前有人謂：「真言乘之發生理趣，上樂俱生成就（書名）中有。」此誤說也。最勝智者布頓大師之言曰：「此僅為上樂俱生成就之史實，而非全部密咒之發生理趣。」其言信矣。</p>
<p style="margin-left:0em;text-indent:2em">若能於真言乘，彼之續部傳承可靠史實，多事披閱，則真言乘發生理趣，當知之矣。余曾攝要作寶生論，可參看也。</p>
<p style="margin-left:0em;text-indent:2em">總之，聖地所出一切成就者之史實，誰能全數表而出之？僅以度母真言續部而論，得成就者，於龍樹時，即有五千。由陀梨迦波與黑行之眷屬等人歷史推測之，應知人數之眾，為不可思議也。</p>
</div></div>
</div><!-- end of div[@id='body'] -->
</body></html>