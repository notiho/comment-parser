<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>印度佛教史</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<a id='mulu192' />
<div class='div-other'><a id='mulu193' />
<p class='h1'>第三十二章　摩訶波羅王與沙牟波羅王時代</p>
<div class='div-other'><a id='mulu194' />
<p class='h2'>一　時輪之出世</p><p style="margin-left:0em;text-indent:2em">彼子為摩訶波羅王，在位四十一年，於歐丹多富黎伽藍以聲聞僧眾為主而供養之，並供養比丘五百，說法者五十。建彼伽藍之支寺，名字流婆沙伽藍。於超岩寺，作為供養之中心伽藍。於那爛陀，亦設立道場。</p>
<p style="margin-left:0em;text-indent:2em">於摩西波羅王之晚年，毘照阿闍黎迎請時輪續部，於此王時弘揚之。</p>
<p style="margin-left:0em;text-indent:2em">因明家莊嚴堪布，即慧生密者出。瑜伽者蓮華鈎，摩訶祇多黎，黑三昧耶金剛，阿闍黎塔伽那等輩出。毘照阿闍黎之傳記，於餘處詳。彼之弟子時輪足，亦於此王時出世。</p>
<p style="margin-left:0em;text-indent:2em">此王崩後，彼婿沙牟波羅王統治王國，歷年十二。</p>
</div>
<div class='div-other'><a id='mulu195' />
<p class='h2'>二　藏足及其弟子祇多梨</p><p style="margin-left:0em;text-indent:2em">此中，阿闍黎者，以前於婆那波羅王守護王國時，東方婆連陀羅，有小王薩那多那者，彼有一妃，形容端麗，智慧具足。彼王向婆羅門族之阿闍黎藏足，請求密集金剛灌頂，以王妃為供養物。一時，彼為藏足生一相貌端好之子。其後於摩西波羅王供奉一名部栗俱舍富黎之上妙道場，亦供養超岩寺班支達之波得羅，多說法要，聲譽大起，造集學論、入行論，與虛空藏經等書攝釋。</p>
</div>
<div class='div-other'><a id='mulu196' />
<p class='h2'>三　黑三昧耶金剛</p><p style="margin-left:0em;text-indent:2em">黑三昧耶金剛，是佛智足法傳承中之法嗣也。住於羅羅國閒靜處親見喜金剛曼荼羅，得無量之能力。</p>
</div></div>
</div><!-- end of div[@id='body'] -->
</body></html>