<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>印度佛教史</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<a id='mulu79' />
<div class='div-other'><a id='mulu80' />
<p class='h1'>第十七章　阿闍黎聖提婆時代</p>
<div class='div-other'><a id='mulu81' />
<p class='h2'>一　提婆</p><p style="margin-left:0em;text-indent:2em">其後，薩羅旃陀羅崛多王之子，即密月者出世，彼有極大之權力，計入十代旃陀羅焉。善惡雜作，不皈依佛，故不計入七旃陀羅。</p>
<p style="margin-left:0em;text-indent:2em">此王之時，聖那爛陀寺阿闍黎聖提婆，與阿闍黎龍猛（亦譯龍叫）廣護教法。此中，聖提婆者，龍樹之弟子，錫蘭島王之子，於龍樹滅後，在彼處附近之南方諸地，攝受弟子，宣說正法，而利有情。</p>
<p style="margin-left:0em;text-indent:2em">爾時，東方那利尼之寇爾達城有婆羅門無勝黑者出，遍行諸國，與佛教徒每辯必勝。至聖那爛陀寺，諸佛徒與辯，未能勝彼。請阿闍黎聖提婆至那爛陀，長時興辯，阿闍黎三度敗彼，因以出家，歷時未久，即能持誦三藏。</p>
<p style="margin-left:0em;text-indent:2em">此後，阿闍黎聖提婆，亦久住那爛陀寺，最後，更至南方，攝益有情。於南印度香至國附近之蘭伽那達，傳密意於羅睺羅跋陀羅，而示寂焉。</p>
</div>
<div class='div-other'><a id='mulu82' />
<p class='h2'>二　龍猛</p><p style="margin-left:0em;text-indent:2em">與聖提婆同時，南方有阿闍黎龍猛者，真名為如來賢。廣釋無量大乘經典，於唯識中道，亦略為闡明。以後為聖那爛陀堪布，歷時甚久。此阿闍黎亦龍樹之弟子也。</p>
</div>
<div class='div-other'><a id='mulu83' />
<p class='h2'>三　龍智</p><p style="margin-left:0em;text-indent:2em">於東方藩伽羅之鼠國，有老夫婦二人育一子，出家後，精通三藏，即阿闍黎龍智也。彼於阿闍黎龍樹在世時，為阿闍黎之近侍。阿闍黎龍樹入滅後，居於吉祥山邊一深洞中，一心修行，歷十二年，得成就大手印最勝悉地。壽命等日月，即居住此處焉。彼有二名，龍覺龍智也。</p>
</div>
<div class='div-other'><a id='mulu84' />
<p class='h2'>四　成就者新迦波等人</p><p style="margin-left:0em;text-indent:2em">復次，成就者新迦波出，於阿闍黎龍樹與近千人之眷屬住於北方烏尸羅山時，為之弟子，教之專修圓滿次第，不久即得證大手印悉地。</p>
<p style="margin-left:0em;text-indent:2em">阿闍黎釋迦友，亦可斷定其為阿闍黎龍樹之弟子，但其傳記，則未之見聞，大成就者沙婆梨波之歷史，已記載於寶生一書中，成就者摩騰格波，亦被呼為龍樹師弟之弟子，但非於此時代出世，乃後出而曾親見龍樹者也。</p>
</div></div>
</div><!-- end of div[@id='body'] -->
</body></html>