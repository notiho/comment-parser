<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>印度佛教史</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<a id='mulu187' />
<div class='div-other'><a id='mulu188' />
<p class='h1'>第三十一章　摩蘇羅俱什多王、婆那波羅王、摩西波羅王時代</p>
<div class='div-other'><a id='mulu189' />
<p class='h2'>一　法勝法友等人</p><p style="margin-left:0em;text-indent:2em">此後，達磨波羅王之婿，摩蘇羅俱什達統治王國約八年。此後，達磨波羅王之婆那波羅王統治王國約十年。二王之時，阿闍黎因明家法勝、法友、無垢友、法藏等人出世。</p>
<p style="margin-left:0em;text-indent:2em">此二王者，極信佛教，但於佛事，無新興辦，故不計入波羅七代焉。</p>
</div>
<div class='div-other'><a id='mulu190' />
<p class='h2'>二　中觀應成派之後馬鳴與諸餘阿闍黎</p><p style="margin-left:0em;text-indent:2em">此後，婆那波羅王之子磨西波羅王出，統治王國五十二年，粗略計之，約當此王崩逝時，西藏王恥惹亦於同時出世。</p>
<p style="margin-left:0em;text-indent:2em">於此王時，阿闍黎眾喜藏，與勝義世俗二諦修菩提心次第一書之作者馬鳴，為中觀應成派之人，與阿闍黎利他、月蓮等人出。阿闍黎智授與智稱，亦顯然為此時代出世者。</p>
<p style="margin-left:0em;text-indent:2em">於罽賓國，持律者勝友、一切智天、施戒等人出，此三人曾來西藏。</p>
<p style="margin-left:0em;text-indent:2em">成就者禘盧黎波，亦此時出世，彼之歷史，於餘處詳。</p>
</div>
<div class='div-other'><a id='mulu191' />
<p class='h2'>三　眾喜藏</p><p style="margin-left:0em;text-indent:2em">阿闍黎眾喜藏之生地，為摩揭陀，族係貴族，屬大眾部，為唯識中道派。於超岩寺，習五明處。聞藩伽羅國，國王之成就者般羅迦舍旃陀羅，即極明月者彼之諸弟子，說瑜伽諸續部。乃去彼國，會遇善現護等多數阿闍黎，通達一切瑜伽續部。阿闍黎賢護聞之，自中國來，請問法要，為之灌頂，說真實攝，還而講述於中國焉。摩西波羅王聞之，問曰：「汝從誰人，聞此法耶？」曰：「國人其或未之知也。藩伽羅國有阿闍黎眾喜藏者，從彼聞之。」王生大信，使迎彼至，居之近於摩揭陀南方熾燃洞窟之歐搽耶奈頂寶殿中，聽密咒者，為數極多。乃造釋真實攝大疏顯實等論。復為摩西波羅王從父兄弟之歐提毘舍國毘羅搽盧耶王所召請至昔日門闍王生地之一伽藍，造吉祥上樂第一大疏。此外更作密集等續部無上註釋。</p>
<p style="margin-left:0em;text-indent:2em">此時，有阿闍黎跋瞿者，從金剛甘露續部而獲成就。</p>
<p style="margin-left:0em;text-indent:2em">阿闍黎甘露密，為成就之大瑜伽者。</p>
<p style="margin-left:0em;text-indent:2em">彼諸人者，出世年代，為何王時，未能確知，若以下事，比度推計，為提婆波羅王以後出世者，則甚明也。</p>
<p style="margin-left:0em;text-indent:2em">彼之弟子，即阿闍黎跋瞿，亦成就起尸悉地，以此為依，更多成就上妙寶瓶，滿足四方一切眾生。於富羅耶伽城附近，建立五佛如來之大神殿。於南方羯盧那吒，建立金剛甘露之大神殿。復為班支達無垢賢（毘摩羅跋陀羅）等，講說續部。因此諸阿闍黎之恩賜，於摩揭陀，續部極為興盛云。</p>
</div></div>
</div><!-- end of div[@id='body'] -->
</body></html>