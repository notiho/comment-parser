<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>印度佛教史</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<a id='mulu10' />
<div class='div-other'><a id='mulu11' />
<p class='h1'>第三章　蘇陀奴王時代</p>
<div class='div-other'><a id='mulu12' />
<p class='h2'>一　末田提迦弘法罽賓</p><p style="margin-left:0em;text-indent:2em">彼王（蘇婆普）崩後，其子蘇陀奴王（賢弓）承繼大位，與末田提迦之調伏罽賓，同一時代。</p>
<p style="margin-left:0em;text-indent:2em">末田提迦，前往罽賓，自烏尸羅山，招來五百日中眷屬，自波羅奈斯，招來淨信正法之婆羅門與居士眾，無量百千，共同住錫於罽賓。諸國之人，亦多次第前來，凡大城九，山村多處，王宮一，伽藍十二，皆以無量僧眾莊嚴之。</p>
<p style="margin-left:0em;text-indent:2em">於罽賓國，徧植紅花，建立佛教後，即般涅槃。傳說彼於罽賓，弘法二十餘年云。</p>
</div>
<div class='div-other'><a id='mulu13' />
<p class='h2'>二　商那和修之付法</p><p style="margin-left:0em;text-indent:2em">末田提迦去罽賓時，聖商那和修為六大城四部弟子，宣說正法。蘇陀奴王在位二十三年而崩。此後王之眷屬臣佐，可二千人，皆於商那和修處出家。</p>
<p style="margin-left:0em;text-indent:2em">此後，優波崛多，以僅受具戒，即得見諦，歷時七日，得證俱分解脫之阿羅漢，於是付法於優波崛多，於瞻波國入般涅槃。</p>
<p style="margin-left:0em;text-indent:2em">由商那和修之講說教法，前後因之得見諦者，約十萬人，得阿羅漢者，亦及萬數。</p>
<p style="margin-left:0em;text-indent:2em">於此，罽賓國人皆謂：「末田提迦，必須計入付法傳承諸人之中，以末田提迦，於摩揭陀（中國）守護教法，歷時十五年，彼時商那和修，僅有少數弟子與之同住而已。末田提迦去罽賓後，始由商那和修，守護教法，故付法傳承者，實有八人也。」餘人則謂：「末田提迦調伏罽賓，固是釋尊授記，阿難陀命之前往者，然阿難陀付法之人，則唯商那和修；以故付法傳承，僅為七代。」是說也，西藏人士多取之。</p>
</div></div>
</div><!-- end of div[@id='body'] -->
</body></html>