<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>印度佛教史</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<a id='mulu211' />
<div class='div-other'><a id='mulu212' />
<p class='h1'>第三十五章　阿摩羅波羅王、訶薩底波羅王、與俱扇底波羅王時代</p>
<div class='div-other'><a id='mulu213' />
<p class='h2'>一　羅多那迦羅崛多等人</p><p style="margin-left:0em;text-indent:2em">湼耶波羅王之子，為阿摩羅波羅王，彼守護王國凡十二年。彼時，乃阿闍黎羅多那迦羅崛多為金剛座堪布之時也。阿摩羅波羅王死時，子訶薩底波羅尚幼小，恐其不克執行政事，由四大漢如法啟迪幼子，守護王國者凡八年。</p>
<p style="margin-left:0em;text-indent:2em">此後訶薩底波羅王即位，享國約及十五年，彼同母弟俱扇底波羅王嗣立，在位約十四年。此二王時代，為羅多那迦羅崛多。住於叟摩利山之時。此二王之時代，前所說於湼耶波羅王時代之彼眾阿闍黎，亦各住世。亦為栴多梨波與阿提沙之弟子大卑吒波、達磨迦羅摩底、地藏、中觀師子、友密等心愛弟子五人，及其他惹諾那室利密多羅等說法之班支達三十七人利益眾生之時。</p>
<p style="margin-left:0em;text-indent:2em">亦顯然是摩那迦室利，及罽賓國之菩提跋陀羅（覺賢），尼泊爾之盤天波兄弟，智金剛，印度人在手等人利益眾生之時。</p>
</div>
<div class='div-other'><a id='mulu214' />
<p class='h2'>二　羅睺羅友等人</p><p style="margin-left:0em;text-indent:2em">稱為羅睺羅友之密集布繪曼荼羅儀軌作者，與尼泊爾那露波弟子印度陀利迦波之盧伊波灌頂儀軌作者，亦出世。彼二人有以為即聖天之及門弟子羅睺羅密多羅與大成就者陀利迦波二人者。此本尚懷疑，乃作希望「為彼」之斷定，至堪怪異也。此中尤著者為薩咥羅波羅，即大班支達三十萬堅護，於超岩寺，廣說般若波羅蜜多。此外班支達及成就者，其數甚多，而一向具大聲譽者，則未之多見也。</p>
<p style="margin-left:0em;text-indent:2em">此二王時，於聖教事，株守前規，希有之事，未之多作，故不計入七代之中焉。</p>
</div></div>
</div><!-- end of div[@id='body'] -->
</body></html>