<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>印度佛教史</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<a id='mulu197' />
<div class='div-other'><a id='mulu198' />
<p class='h1'>第三十三章　紮那迦王時代</p>
<div class='div-other'><a id='mulu199' />
<p class='h2'>一　紮那迦王與土耳其王之戰爭</p><p style="margin-left:0em;text-indent:2em">此後，摩那波羅王之長子，悉隸瑟吒波羅，受命即位，三年而崩，無何事業傳後，故不計入七代焉。摩訶波羅王之末年，或即於是時，粗略計之，與西藏佛教後弘期之開始，當為同時代也。此時，婆羅門智足出世，亦為小黑行之後半期云。最小之子年僅十七歲。於此中頃，彼之叔父紮那迦王即位。彼在位時，迎請阿闍黎顯底波等，六賢門之名稱，於是時出。王在位二十九年，與土耳其王戰而勝之。一次藩伽羅國人叛亂，入侵摩揭陀，超岩寺之朵馬阿闍黎，作不動佛之大朵馬，投之恆河，藩伽羅境內之多數土耳其船，為之擊沉，王復勝戰，夷之為附庸，王國於是始獲平安。</p>
<p style="margin-left:0em;text-indent:2em">嗣後彼侄即摩訶波羅王之最小子吠耶波羅受命即位，居於藩伽羅東方大海與恆河交流處如一小洲之跋締，五年崩逝。</p>
</div>
<div class='div-other'><a id='mulu200' />
<p class='h2'>二　超岩寺六賢門之顯底波、慧生意、語自在稱與那露波</p><p style="margin-left:0em;text-indent:2em">於此際出世之六賢門中，東門守護者之阿闍黎羅覩那迦羅顯底波。南門之守護者慧生意（般羅惹諾迦羅摩禘）善巧通達一切明處，親見文殊。西門守護者阿闍黎語自在稱（婆盧守婆羅[示*希]盧禘），生於波羅奈斯，剎帝利族，從大眾部出家，堪布命彼之名為尸羅稀底。為那爛陀與超岩寺西門之守護者。彼建說般若波羅蜜多之道場八，說密集之道場四，說上樂、喜金剛、四座，摩耶之道場各四。更多建立中觀辯論單獨道場之講堂。長時講說中論、般若、莊嚴經論、密集、喜金剛、夜魔敵、入楞伽經等。如是，於超岩寺，多年之間，利益有情。晚年至尼泊爾，專致力於悉地成就，亦復講說密乘少許。據西藏歷史所載，「南門守護者為語自在稱；西門守護者為慧生。」本史則採自印度記載相同之三種史書者。</p>
<p style="margin-left:0em;text-indent:2em">北門守護者那露波具爭時期之一切智者顯底波，亦曾聽法於此阿闍黎。</p>
</div>
<div class='div-other'><a id='mulu201' />
<p class='h2'>三　覺賢</p><p style="margin-left:0em;text-indent:2em">於此處，彼之後繼者，以上座覺賢為之。此人受生於歐提毘舍貴族之家，圓滿具足菩薩行，種姓覺醒，於明集入行，尤於菩薩地最為通達。</p>
</div>
<div class='div-other'><a id='mulu202' />
<p class='h2'>四　摩揭陀之二大柱</p><p style="margin-left:0em;text-indent:2em">摩揭陀之第一大柱，婆羅門寶金剛者，以優婆塞之身，三十歲間，善自修學，了達全部經咒明處。後來摩揭陀，王與以超岩寺之波得羅。於彼處，主要者講說密集無數法門，及七部量論，慈氏五法等，於多年中，攝益眾生。</p>
<p style="margin-left:0em;text-indent:2em">此後，再至罽賓，與多數外道辯，而摧破之，使入佛教，更建立講說中論、莊嚴經論、密集等之精舍各一。晚年，去之西方烏仗那國。於罽賓國有通達外道宗義之婆羅門到烏仗那，晤寶金剛而與之辯。寶金剛勝，令彼改入佛教，名之曰瞿孚耶般若，來西藏之阿闍黎紅，即其人也。罽賓人謂：「婆羅門寶金剛，即於烏仗那住處，化為虹身而去」云。寶金剛之子摩訶闍那，彼之子薩闍那，於西藏正法傳承，亦有莫大之恩惠。</p>
<p style="margin-left:0em;text-indent:2em">摩揭陀國之第二大柱者慧吉祥友，為破二邊論之作者，具吉祥阿提沙幼年最有大恩之上師也。彼生於瞿陀，善巧通達龍樹無著一切論義，多通達密咒續部，於經及續，見聞最廣。淨香殿火，由阿闍黎為之修復。更復修葺頹敗道場，而建新道場。於摩揭陀及藩伽羅，亦多所修建。</p>
<p style="margin-left:0em;text-indent:2em">此六賢門於吠耶波羅王守護王國之前期尚住世。</p>
<p style="margin-left:0em;text-indent:2em">此搽那迦王，曾於佛教，作大事業，但非波羅族系，故未計入波羅七代。自此以後，於罽賓國，因明極盛。因明學者日密亦出世。</p>
</div></div>
</div><!-- end of div[@id='body'] -->
</body></html>