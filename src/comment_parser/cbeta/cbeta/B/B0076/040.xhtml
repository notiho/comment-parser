<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>印度佛教史</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<a id='mulu239' />
<div class='div-other'><a id='mulu240' />
<p class='h1'>第四十章　於諸小島佛教傳播理趣與南方等地佛教之再度弘傳</p>
<div class='div-other'><a id='mulu241' />
<p class='h2'>一　諸小島之聲聞教</p><p style="margin-left:0em;text-indent:2em">復次，於錫蘭島與耶婆島，銅島<span class='note-inline'>(湯羅)</span>，金地，檀那室利島，波伊古島之諸小島，先時佛教弘傳甚早，乃至現在，尚興盛焉。錫蘭島亦有各種大乘教，而大部則聲聞也。現今於名室利波土迦地大師足跡之法會中，尚有比丘約萬二千，為之會集，大部皆聲聞也。於檀那室利，波伊古，略有大乘；餘諸小島，惟有聲聞所化之有情而已。</p>
</div>
<div class='div-other'><a id='mulu242' />
<p class='h2'>二　蓮華生、阿提沙與土羅美羅島</p><p style="margin-left:0em;text-indent:2em">於土羅美羅島，自始即無佛教。由阿闍黎蓮華生最初為之建立焉。阿提沙亦曾至其處。自此而後，約百年間，摩揭陀，烏仗那，與罽賓等國之持金剛者，出世極多，密乘廣為傳播。</p>
<p style="margin-left:0em;text-indent:2em">前時，於達磨波羅王時代埋藏者與在印度已滅亡之續部類，及自歐提耶奈所迎請之續部類，為印度所無者甚多。今則密咒四續部之根本佛教，已如前弘揚；而律與對法及般若宗義，却僅有矣。</p>
</div>
<div class='div-other'><a id='mulu243' />
<p class='h2'>三　南方等地佛教之弘傳</p><p style="margin-left:0em;text-indent:2em">於南印度之國中，摩揭陀為土耳其所破壞後，毘土耶奈伽國、崑古那、摩盧耶羅、迦隣伽等國，多建立不甚廣大之道場，修法之人，著大聲譽者亦無多；但最勝之說法者與成就者，則常出世，未之或斷也。班支達稱為「人中之日」者，亦為於土梨隣伽境內迦隣伽出世者。如是西南諸王國中，迦羅那王，建立佛教。後摩揭陀為土耳其所破壞時，惹諾那迦羅崛多等為之弘揚。於摩盧、梅婆羅、恥多婆羅、比覩婆、訶部、索羅守多、古資羅他諸國境內，多設道場，現在僧眾，尚甚多也。尤其於此後，得成就大自在者寂密之加持力，於卡根陀羅與瀕陀耶山腹，佛教新興焉。</p>
</div>
<div class='div-other'><a id='mulu244' />
<p class='h2'>四　婆羅跋陀羅王</p><p style="margin-left:0em;text-indent:2em">羅摩旃陀羅王之時，於諸僧眾，多興供養。彼子婆羅跋陀羅王，多建神殿。並於室利羅多格哩、宅達、歐闍耶、烏羅婆斯等處，建立多數精舍。更以無量門建立道場。於此國中，新比丘亦約有二千人云。講修顯密<span class='note-inline'>(經咒)</span>二者之真實佛教，極為弘揚且增廣矣。</p>
</div></div>
</div><!-- end of div[@id='body'] -->
</body></html>