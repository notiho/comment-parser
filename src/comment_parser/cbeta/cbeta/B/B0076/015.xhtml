<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>印度佛教史</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<a id='mulu68' />
<div class='div-other'><a id='mulu69' />
<p class='h1'>第十五章　聖龍樹守護教法時代</p>
<div class='div-other'><a id='mulu70' />
<p class='h2'>一　龍樹之弘揚中觀與難陀、正軍、真諦之唯識宗</p><p style="margin-left:0em;text-indent:2em">其後，由阿闍黎龍樹守護教法，努力宣揚中觀宗義，於諸聲聞，亦廣饒益。從一切居處，驅擯犯戒有大力者之比丘沙彌，殆及八千人云。彼為諸部之上首，適於此時，尊者難陀，尊者正軍，（波羅摩斯那）以及尊者真諦（薩牟薩覩耶）三人持瑜伽師唯識宗義，造論無數。於阿賴耶之解釋，此三尊者，說為前之瑜伽師；無著弟兄，說為後之瑜伽師。非彼無著弟兄，為前三人之徒眾，此之所示，甚明顯也。</p>
<p style="margin-left:0em;text-indent:2em">聖龍樹居聖那爛陀寺，於百八所伽藍中，建立大乘道場百八處。</p>
</div>
<div class='div-other'><a id='mulu71' />
<p class='h2'>二　聖龍樹之著書</p><p style="margin-left:0em;text-indent:2em">爾時，聖者請至無量陀羅尼及一萬般若波羅蜜多。諸聲聞云：「此乃龍樹所造也」。此後大乘經典，無新出者。為遮諸聲聞乘實性說者之爭論故，而造尼夜耶之五輯；於西藏諸歷史中，謂有比丘商羯羅者，為破大乘，作明嚴論，總百二十萬頌，此乃誤說，其實祇得萬二千頌。</p>
</div>
<div class='div-other'><a id='mulu72' />
<p class='h2'>三　龍樹之晚年</p><p style="margin-left:0em;text-indent:2em">龍樹晚年，來至南方，調伏優陀延那王，多年之間，守護教法。</p>
<p style="margin-left:0em;text-indent:2em">優陀延那王壽及百五十歲，此阿闍黎有少七十一年未滿六百歲與少二十九年未滿六百歲之二說。初說，二百年在中國，二百年在南方，百二十九年在吉祥山住云者，是粗略計算，以半年計為一年，此吾喇嘛班支達之言也。後說除餘者與前相同外，則言百七十一年住吉祥山。</p>
</div>
<div class='div-other'><a id='mulu73' />
<p class='h2'>四　于闐與覩貨羅等國之佛教</p><p style="margin-left:0em;text-indent:2em">彼等之時代，於于闐國，有阿羅漢僧增（僧伽婆盧陀那）出。復次，毗婆沙之阿闍黎：於覩貨羅，有阿闍黎婆摩那出；於罽賓有拘那羅出；於阿波蘭多加國，中央有作善（苦世滿迦羅），東方有阿闍黎僧增（僧伽婆盧陀那）諸人出。經部之阿闍黎：於西方有大德童受出。每人皆有難以計數之眷屬。</p>
<p style="margin-left:0em;text-indent:2em">訶梨旃陀羅王與眷屬俱，化虹身後，無子嗣位，時為由彼侄阿苦叉旃陀羅與其子闍耶旃陀羅（勝月）守護王國之時代。二王雖皆崇敬正法，而於佛教所作大事，無記載焉。</p>
</div>
<div class='div-other'><a id='mulu74' />
<p class='h2'>五　摩罕默德之創立回教</p><p style="margin-left:0em;text-indent:2em">於南方，有訶梨跋陀羅王與千眷屬，俱獲成就梨盧悉地。自大乘最初發達，至此時期，有百千人得持明位。約於此時，回教最初出現於世。有謂於罽賓國，大德室利羅多（童受之略名）入滅時代反出世者，或有謂為大德拘那羅之弟子。或有謂有持藏多聞，而無信心之鳩摩羅斯那者出世，毀滅三學，為諸僧眾從道場中放逐而出。彼大憤恚，因而建立反抗佛教有力之法云。彼至覩貨羅後之舒梨迦國，更易其名為摩罕默德，變更服製，造有害法之回教。</p>
</div></div>
</div><!-- end of div[@id='body'] -->
</body></html>