<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>印度佛教史</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<a id='mulu203' />
<div class='div-other'><a id='mulu204' />
<p class='h1'>第三十四章　吠耶波羅王與湼耶波羅王時代</p>
<div class='div-other'><a id='mulu205' />
<p class='h2'>一　阿提沙，梅多梨波</p><p style="margin-left:0em;text-indent:2em">此後，吠耶波羅王守護王國，約三十二年，僅保護前之教法，未斷而已，未見作顯著之佛事，故彼亦未被計入波羅七代。</p>
<p style="margin-left:0em;text-indent:2em">此王之時，適值六賢門入滅之後，阿提沙尊者，被迎請為堪布，亦兼護理歐丹多富梨寺。</p>
<p style="margin-left:0em;text-indent:2em">此後不久，是總主梅多梨波事業興盛之時。梅多梨波自吉祥回來之時，顯底波之六賢門，已逝去多年矣。</p>
<p style="margin-left:0em;text-indent:2em">吠耶波羅王之子為湼耶波羅王，阿提沙尊者入藏之時，彼王始即位，諸可信之傳記如是云。更有一尼泊爾迎請尊者之書信。此王即位三十五年，彼即位九年之後，總主梅多梨波入滅。</p>
</div>
<div class='div-other'><a id='mulu206' />
<p class='h2'>二　大金剛座，不空金剛等人</p><p style="margin-left:0em;text-indent:2em">此王供養名大金剛座者，此人優婆塞時之名為功德吉祥，出家之名為功德黑密。</p>
<p style="margin-left:0em;text-indent:2em">又不空金剛，於東方具神通者毘流耶跋陀羅，提婆阿迦羅栴陀羅，智護，復次那露波之及門弟子，尚多數在世。那露波之親炙弟子吉祥最勝者頓毘波，與勘達波之傳記，於餘處詳。</p>
<p style="margin-left:0em;text-indent:2em">迦索利波者，成就金剛瑜伽母。</p>
<p style="margin-left:0em;text-indent:2em">梨梨波，修習智慧力極小之人也，吉祥那露巴為之指示，依上樂輪生圓次第少許教授修觀，而得悉地，於任一法，皆獲生起無礙智慧。</p>
</div>
<div class='div-other'><a id='mulu207' />
<p class='h2'>三　智護</p><p style="margin-left:0em;text-indent:2em">智護者，大班支達比丘，承事那露波凡十二年，多聞父續母續之法，尤精通母親，特別精通者，則上樂輪也。</p>
</div>
<div class='div-other'><a id='mulu208' />
<p class='h2'>四　無比海</p><p style="margin-left:0em;text-indent:2em">阿闍黎無比海，亦於此時出世。彼為精通一切明處與時輪金剛之班支達也。修聖觀音，得大手印悉地。</p>
</div>
<div class='div-other'><a id='mulu209' />
<p class='h2'>五　因明家夜魔梨</p><p style="margin-left:0em;text-indent:2em">此時，善巧因明之夜魔梨亦出世。彼主要者精通聲明因明，亦通餘一切明處。</p>
</div>
<div class='div-other'><a id='mulu210' />
<p class='h2'>六　造七部量論釋之商羯羅難陀</p><p style="margin-left:0em;text-indent:2em">即於此時，於罽賓國，有商羯羅難陀者出，彼精通一切宗義及因明，造七部論釋。</p>
</div></div>
</div><!-- end of div[@id='body'] -->
</body></html>