<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>印度佛教史</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<a id='mulu131' />
<div class='div-other'><a id='mulu132' />
<p class='h1'>第二十五章　紮羅王與第五信訶王時代</p>
<div class='div-other'><a id='mulu133' />
<p class='h2'>一　紮羅王，第五信訶王，婆羅斯那王</p><p style="margin-left:0em;text-indent:2em">跋盧舍與信訶旃陀羅王之崩逝時代，於西方摩羅婆國，有紮羅王者，具大權力，曾於膩沙流伽尸羅王，略作損害。彼享國三十年，而與膩沙流伽尸羅王同時崩逝。</p>
<p style="margin-left:0em;text-indent:2em">於東方，跋盧舍王之子第五信訶王，具大權力。信訶旃陀羅王子婆羅旃陀羅王，出世於藩伽羅國，得國於底羅孚抵。</p>
<p style="margin-left:0em;text-indent:2em">第五信訶王統治之地，北至西藏，南至覩隣伽，西至波羅奈斯，東至大海之邊，爾時有勝軍之弟子調伏軍，摩揭陀之大德解脫軍，德光弟子對法學者德慧，阿闍黎護法，自在軍，罽賓之一切智友，與摩揭陀跋盧舍王之季子，國土雖小，財富却極大之婆羅斯那王等出世。更有征服南方瀕陀耶山附近之一切國之普濕波王出世。</p>
<p style="margin-left:0em;text-indent:2em">彼中，紮羅王於王宮四方，各建伽藍，於四部眾，供養衣食財等良好資具，十二年間，前後總計，約二十萬人。第五信訶王，於內外道俱供養，更建內道道場二十四所，及多數法塔。</p>
<p style="margin-left:0em;text-indent:2em">婆羅斯那王供養那爛陀寺月稱月官一切智者，供養百八道場，於摩揭陀一切神殿及法塔，供養尤豐。</p>
</div>
<div class='div-other'><a id='mulu134' />
<p class='h2'>二　調伏軍與解脫軍</p><p style="margin-left:0em;text-indent:2em">調伏軍與解脫軍之詳細傳記未見。調伏軍，建造無能勝依怙像，迎請月官，造度母像。解脫軍，修無能勝依怙悉地。獻護摩百二十萬。</p>
</div>
<div class='div-other'><a id='mulu135' />
<p class='h2'>三　德慧</p><p style="margin-left:0em;text-indent:2em">阿闍黎德慧者，善巧一切明處，造俱舍釋與中論釋，隨順安慧，而破清辯。清辯之弟散般羅土多，亦與之同時代生，於東方婆羅普黎，長時爭辯，為法慧所勝云。</p>
</div>
<div class='div-other'><a id='mulu136' />
<p class='h2'>四　護法</p><p style="margin-left:0em;text-indent:2em">阿闍黎護法者，生於南方詩人之家，為優婆塞時，即為了達一切內外宗義之大詩人。從阿闍黎法使出家，受毘奈耶，得成大智者。來中國後，更從陳那聽受一切經部及其支分，成善巧自在者。能誦大部經百餘數。在金剛座說法三十餘年，繼具吉祥月稱之後，為那爛陀寺之堪布。彼曾造中道四百論之唯識疏。此疏顯於月稱造四百論疏以前而作於金剛座者。月稱護法二人，俱以阿闍黎法使為依據者也。</p>
<p style="margin-left:0em;text-indent:2em">晚年至東方金地（蘇伐<span class='corr'>剌</span>拏土毘巴）成就鍊金液悉地，最後，乃去天宮。</p>
<p style="margin-left:0em;text-indent:2em">彼為那爛陀寺堪布，歷時甚暫。後勝天繼為堪布。彼之弟子為寂天與毘盧波。</p>
</div>
<div class='div-other'><a id='mulu137' />
<p class='h2'>五　寂天</p><p style="margin-left:0em;text-indent:2em">寂天者，搜羅守多羅王之子也。將即王位，前夕避去。至林窟一瑜伽行者住處，即於彼處，受真教授，修不可思議之三摩地與智慧。</p>
<p style="margin-left:0em;text-indent:2em">後至東方，住於第五信訶之眷屬內，故得通達一切技藝，智慧增廣。勸王以法治國，建立內道道場二十。嗣往中國，從堪布勝天出家，名曰寂天。說入菩薩行論。去之屬於覩利憐伽之迦隣伽城。</p>
</div>
<div class='div-other'><a id='mulu138' />
<p class='h2'>六　一切智友</p><p style="margin-left:0em;text-indent:2em">一切智友者，為罽賓某王之庶子，初時為鷲所掠持，置於中國勝那爛陀寺之淨香殿屋頂，諸班支達收養之。及長甚為聰敏，乃至成為持藏比丘，乃日護之弟子也。</p>
</div>
<div class='div-other'><a id='mulu139' />
<p class='h2'>七　曇毘黑盧迦與婆日羅犍達</p><p style="margin-left:0em;text-indent:2em">即於此時，大成就者，曇毘黑盧迦，與大成就者婆日羅犍達亦出世。彼諸人出世時同，而得成就略有前後次第。毘盧波得成就後，約過十年，曇毘黑盧迦得成就，又此後約十年，婆日羅犍達始得成就，月官之弟子，長者子蘇伽提婆，亦同此時出世。</p>
</div></div>
</div><!-- end of div[@id='body'] -->
</body></html>