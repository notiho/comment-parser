<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>印度佛教史</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<a id='mulu99' />
<div class='div-other'><a id='mulu100' />
<p class='h1'>第二十一章　佛方王事業終了與羯磨旃陀羅王時代</p>
<div class='div-other'><a id='mulu101' />
<p class='h2'>一　經典之保存</p><p style="margin-left:0em;text-indent:2em">此後，佛方王之晚年，於歐提毗舍國近海處之一山頂，建一伽藍，名羅多那嗜哩，前後三次，安置一切大小經部論部，祈長住世。集會八大道場之五百比丘，於近藩伽羅海邊之一山，建立與羅多那嗜哩相似之伽藍名提婆嗜哩。佛殿為大臣所建立；經典為婆羅門商俱所集定；獻神之一切資具，為婆羅門部梨訶蘇鉢底所供養；彼之道場及僧眾之生活，為王妃所備給。</p>
<p style="margin-left:0em;text-indent:2em">如是之婆羅門商俱，於南印度羯甘陀羅，建立金翅鳥碑塔。</p>
</div>
<div class='div-other'><a id='mulu102' />
<p class='h2'>二　難陀富利耶等人之弘揚大乘</p><p style="margin-left:0em;text-indent:2em">佛方王之後，達磨旃陀羅王之侄羯磨旃陀羅者出。於彼等之時代，有阿闍黎難陀富利耶，阿闍黎小馬鳴，與羅睺羅跋陀羅之弟羅睺羅蜜多羅（羅睺羅友），彼之弟子龍友等出。彼數人皆弘揚大乘之人也。</p>
<p style="margin-left:0em;text-indent:2em">但今西藏所存之百五十讚註釋作者之難陀富利耶，為陳那菩薩等以後出世者。從彼之註釋中，亦可明白見出。此時代者，與彼殆為同名者也。</p>
</div></div>
</div><!-- end of div[@id='body'] -->
</body></html>