<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>印度佛教史</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<a id='mulu85' />
<div class='div-other'><a id='mulu86' />
<p class='h1'>第十八章　阿闍黎馬鳴等時代</p>
<div class='div-other'><a id='mulu87' />
<p class='h2'>一　頻頭沙羅王與迦膩迦王</p><p style="margin-left:0em;text-indent:2em">此後，旃陀羅崛多王（月護）之子頻頭沙羅王者，於迦宇羅國出世，在位三十五年。彼王之時，於華氏城，建華嚴寺，大阿闍黎摩咥哩制吒（譯曰母使，馬鳴之異名）居之，廣為弘揚大小乘法。</p>
<p style="margin-left:0em;text-indent:2em">阿闍黎摩咥哩制吒之晚年，頻頭沙羅王末弟之子室利旃陀羅王，統治王國。彼建一聖觀音殿，於彼供養講說大乘之比丘二千人。羅睺羅跋陀羅為聖那爛陀寺之堪布。於彼建立淨香精舍十四所，再建立不同之道場十四所。室利旃陀羅王守護王國，多歷年所。時西方制哩與摩羅婆國，有一少年迦膩迦王，受命即位，於四方分建伽藍，常時供養大小乘比丘，以三萬數。但應知迦膩色迦王與此迦膩迦王，非同人也。</p>
</div>
<div class='div-other'><a id='mulu88' />
<p class='h2'>二　馬鳴</p><p style="margin-left:0em;text-indent:2em">此中，阿闍黎摩咥哩制吒者，前已述及之婆羅門無能勝黑，即彼也。韋羅（勇者）、馬鳴、摩咥哩制吒、比咥哩制吒、無能勝、達磨彌迦須菩提（具法善現）與摩底咥吒羅。皆彼之名也</p>
<p style="margin-left:0em;text-indent:2em">晚年之時，迦膩迦王遣使迎請，以年老邁，不克前往，乃造書翰，入王於法。遣弟子名智稱者，於彼王處，為說法阿闍黎。</p>
<p style="margin-left:0em;text-indent:2em">彼更廣造般若要集其他之論，於大小乘一切比丘，平等攝益。以不偏守大乘一方，諸聲聞眾，亦皆宗仰，成為內道所共尊崇之人，故聲譽極大。</p>
</div>
<div class='div-other'><a id='mulu89' />
<p class='h2'>三　羅睺羅跋陀羅（羅睺羅賢）</p><p style="margin-left:0em;text-indent:2em">阿闍黎羅睺羅跋陀羅，雖為戌陀羅族，而容貌財富能力却極圓滿，出家於聖那爛陀寺，成為持三藏比丘，依止阿闍黎聖提婆而證實性，住那爛陀。最後，於丁瞿達，親見無量光佛，面向極樂世界示寂。</p>
</div></div>
</div><!-- end of div[@id='body'] -->
</body></html>