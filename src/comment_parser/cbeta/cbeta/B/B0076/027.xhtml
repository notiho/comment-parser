<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>印度佛教史</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<a id='mulu153' />
<div class='div-other'><a id='mulu154' />
<p class='h1'>第二十七章　瞿毘旃陀羅王時代</p>
<div class='div-other'><a id='mulu155' />
<p class='h2'>一　瞿毘旃陀羅王等諸王</p><p style="margin-left:0em;text-indent:2em">此後毘濕紐羅闍逝去頃，摩羅婆國未斷之舊王統種族中，有跋盧達黎王出。彼王女弟，嫁於毘摩羅旃陀羅王，而生瞿毘旃陀羅王。於法稱入滅時，亦彼王即位咸將即位之時。彼二王俱為成就者闍爛陀黎與阿闍黎俱黎溫那紮隣所調伏。</p>
<p style="margin-left:0em;text-indent:2em">於此頃，成就者瞻底波亦出世，彼乃摩羅婆國阿流拌底城之織布族。</p>
<p style="margin-left:0em;text-indent:2em">此後，瞿曇旃陀羅王之從弟羅黎多旃陀羅王在位，多歷年所，平安守護王國。彼復於黑行之晚年受調伏，王與大臣，皆得成就。此羅黎多者，乃旃陀羅族諸王之最後出者也。</p>
<p style="margin-left:0em;text-indent:2em">自是而後，旃陀羅族之王族雖多，然未有得國者。而藩伽羅國與歐提毘舍等東方五國中之王族，大臣、婆羅門、大長者等，祇於自家稱王而已，守護國土之王未出也。</p>
</div>
<div class='div-other'><a id='mulu156' />
<p class='h2'>二　唯識宗之阿闍黎</p><p style="margin-left:0em;text-indent:2em">爾時，成就者，有俱生遊戲王，及那爛陀阿闍黎調伏天出。彼造七部量論之註釋。持藏者濕跋密多羅，阿闍黎戒護，扇抵蘇摩等亦出世。持唯識宗義以為根本，弘揚經律。九般若之著者，阿闍黎幹波羅巴，與室利崛多之弟子大阿闍黎智藏等，則持無自性中道義。於東方藩伽羅國所屬訶恥富羅之優婆塞尊者無性出，亦弘唯識中道義。</p>
<p style="margin-left:0em;text-indent:2em">又於覩貨羅國，毘婆沙大持律，阿闍黎法友亦出世。於東方摩盧國，大持律者福稱，於恥多婆羅國持律者寂光，於罽賓國，持律者母奴諸人亦出世。</p>
</div>
<div class='div-other'><a id='mulu157' />
<p class='h2'>三　智藏</p><p style="margin-left:0em;text-indent:2em">阿闍黎智藏者，生歐提毘舍國。在彼國，成為大班支達。於藩伽羅國，室利崛多處聞持清辯義，稱為大中道論者。</p>
</div>
<div class='div-other'><a id='mulu158' />
<p class='h2'>四　無性</p><p style="margin-left:0em;text-indent:2em">優婆塞尊者無性者，出商人族。</p>
</div>
<div class='div-other'><a id='mulu159' />
<p class='h2'>五　法友</p><p style="margin-left:0em;text-indent:2em">法友僅有略傳，於餘處見。此之法友，與略釋顯義註作者之法友為同人云。以彼為德光之親炙弟子者，則遠而又遠之言也，視為與聖解脫軍及師子賢為同時代，則近是矣。</p>
</div>
<div class='div-other'><a id='mulu160' />
<p class='h2'>六　長尖法冠之創製</p><p style="margin-left:0em;text-indent:2em">爾時，於東方，辯者輩出，但如此前有大勝負之大辯論者，則未之見，低等辯者，則時有焉。以依法稱宗義辯故，內道辯論者較前為易；但時代日降，善巧者少，外道論敵，日有增加，一切小伽藍中所有內道辯者，心懷怖畏。藩伽羅國之毘世娑紮底伽屋城之賓陀伽藍，翌晨許與多數外敵辯，而心懷「能勝否耶」之疑慮。一老女現前曰：「如頭戴棘刺冠，則辯論可勝也。」從彼之言，乃獲勝利，餘處亦爾，同獲勝利。自是而後，諸班支達頭戴長尖法冠之風，次第盛矣。於波羅王統治七傳，與斯那四傳之時代，大乘諸班支達，皆戴長尖法冠，為前此所未有也。</p>
</div>
<div class='div-other'><a id='mulu161' />
<p class='h2'>七　無上瑜伽部之興盛</p><p style="margin-left:0em;text-indent:2em">大阿闍黎法稱以前，佛陀之教，光明如日。自是以降，諸大堪布，雖於佛教，所作事業極多，能等前此諸阿闍黎者，則不世出。雖或出已，因時代日下，昌明佛教，能如此前者，則未之有也。</p>
<p style="margin-left:0em;text-indent:2em">自聖無著住世之時，乃至此日，真言成就者，所在多有，而無上瑜伽之法，除弘傳於堪能者外，於諸眾人，全未傳授。從此而後，無上瑜伽續部，漸次弘揚，臻於極盛。於此中頃，瑜伽續部亦極興盛。解釋作，修二續部，並修學者，次第衰息矣。以此之故，真言金剛阿闍黎，業與悉地，隨應成<span class='corr'>辦</span>。於波羅七世之時，出世極多之原因，亦以此地。</p>
<p style="margin-left:0em;text-indent:2em">約於此時，旃陀羅小王，得悉地者之普羅迦舍旃陀羅，即極明月出，廣說瑜伽續部。</p>
<p style="margin-left:0em;text-indent:2em">復次，內道成就之阿闍黎八十四人，彼中半數以上，為法稱時代以後，如下所說之紮那迦王以前出世。六莊嚴住世之頃，大乘之諸阿闍黎，皆極善巧，諸僧伽眾，亦復賢良，但此之外，以數量論，惟聲聞僧，居極多數。略從此時，南方佛教，轉形式微，旋即息滅。於諸餘國，亦復漸次，淪於衰息。七波羅時，於摩揭陀，藩伽羅，歐提毘舍等之阿波蘭多迦王國及罽賓國，却甚興盛，於諸餘處，亦惟零星散見而已。於尼泊爾小國境內，弘傳轉盛。於彼等處，亦惟密乘與大乘極盛，聲聞部雖亦盛，然所有賢明之王及庶民，皆信大乘，復次大乘昔日主要為釋諸經，釋論僅附及之而已；後此，則一反前習，除略釋般若波羅密多外，而主要者，則為解釋諸阿闍黎之所著書，此種風氣，極為興盛。</p>
</div></div>
</div><!-- end of div[@id='body'] -->
</body></html>