<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>印度佛教史</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<a id='mulu266' />
<div class='div-other'><a id='mulu267' />
<p class='h1'>第四十四章　造像發生理趣</p>
<div class='div-other'><a id='mulu268' />
<p class='h2'>一　佛滅百年迄龍樹時代以前之工巧明</p><p style="margin-left:0em;text-indent:2em">在昔，人之工匠，具不善巧，所作工藝，最為希有，繪像逼真，於毘奈耶經等中，曾明言之。釋尊滅後，百年之間，如彼等者，亦多有焉。此後漸少，多有天工，現作人身，建造大菩提與文殊師利鼓音等之摩揭陀國八希有佛殿。阿育王時，八大聖地之法塔，與金剛座之內院，則為夜叉工匠所建造者。</p>
</div>
<div class='div-other'><a id='mulu269' />
<p class='h2'>二　龍樹後之工巧明及其流派</p><p style="margin-left:0em;text-indent:2em">龍樹時代，龍之工匠所造者亦多有。如是天龍夜叉所造者，造後多年，依然逼真。此後，時代日下，如是者無有矣。雖有良工，亦無人知。此後長時，諸巧思者所造之不同工藝，傳甚多；然建立一派擁有徒眾者，則未之見也。</p>
<p style="margin-left:0em;text-indent:2em">此後，佛方王時代，有一良工名溫婆薩羅者，浮雕畫繪，最為希有。可與前之天工媲美。彼之徒眾，乃至無量。此人生於摩揭陀國，以故奉彼為宗之工巧人等，無論生於何方，皆稱為中國工匠云。</p>
<p style="margin-left:0em;text-indent:2em">膩沙流迦尸羅王時代，生於摩盧國之蘇利伽陀哩，乃極善巧之工匠也，彼之浮雕畫繪，可等諸夜叉，於奉彼派者，稱為西方古派云。</p>
<p style="margin-left:0em;text-indent:2em">於提婆波羅王與具吉祥護法時代，於婆連陀羅國，有一極善巧之工匠名提摩者，彼有子名毘覩波盧。父子二人所作之塑像，浮雕，繪畫，可與龍之工匠比美，二人傳授各彼子居於藩伽羅國。彼二人之徒眾，無論生於何國，於諸塑像者，皆稱東方之神。於畫繪者，彼父徒眾，稱為東派。彼子徒眾，以盛於摩揭陀國，稱為中國畫派。</p>
<p style="margin-left:0em;text-indent:2em">又尼泊爾古時工藝宗派，與西方古派相似。中頃之畫繪，範銅，大致與東方相同，亦表現尼泊爾本派之特色。後期，則無確切之表現矣。</p>
<p style="margin-left:0em;text-indent:2em">於罽賓國，以前為中國派與西方古派之流衍。以後，有一名訶須羅闍者，開創繪畫與浮雕二者之新宗派，今稱之為罽賓派焉。</p>
<p style="margin-left:0em;text-indent:2em">以上所說，諸種遺規，今無多存。現在於普康及南方之地，造像尚盛。彼等之宗派，西藏以前，未之見也。於南方稱為闍耶，波羅闍耶，毘闍耶者，即勝者、勝他、更勝之三派，其徒眾亦甚多也。</p>
</div></div>
<div class='div-other'><a id='mulu270' />
<p class='h1'>結論</p><p style="margin-left:0em;text-indent:2em">「明示吉祥源流正法寶，於聖地云何弘通理趣，名滿所願求」之此書者，一因人勸，二因利他，於焉製作。結康巴達喇那他，自齡三十四歲，戊申之木星年，造於上岩之法宮。</p>
<p style="margin-left:0em;text-indent:2em">願佛教寶，於一切方，興盛廣布，長時住世！</p>
<p style="margin-left:0em;text-indent:2em">四聖生處佛母之般若，聖者國中正法生起理。聖者智者教授清淨論，由聖者智現見此著作。欲解脫者皆堪聽聞此，似地中寶前所未發見。文殊上師為開智慧之門，如願法施妙雨新流布。</p>
<p style="margin-left:0em;text-indent:2em">願一切吉祥！</p>
</div>
</div><!-- end of div[@id='body'] -->
</body></html>