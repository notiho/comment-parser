<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>印度佛教史</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<a id='mulu235' />
<div class='div-other'><a id='mulu236' />
<p class='h1'>第三十九章　東方孤基地區佛教之弘傳</p>
<div class='div-other'><a id='mulu237' />
<p class='h2'>一　孤基之疆域</p><p style="margin-left:0em;text-indent:2em">印度東方，可分三部：</p>
<p style="margin-left:0em;text-indent:2em">屬於阿波蘭多迦之藩伽羅與歐提毘舍者，稱為東方之阿波蘭多迦；</p>
<p style="margin-left:0em;text-indent:2em">東北之迦摩盧國，笛富羅國，訶薩摩國等，稱為格哩婆羅哈，即山所圍繞之義也；</p>
<p style="margin-left:0em;text-indent:2em">從是等處至東方，近於北方山邊之楠伽札諸國，近於大海之普康、泊爾古等之雅康國、汗薩婆笛、摩盧拘等之牟拈國，及其他之搽伽摩，甘菩遮等。</p>
<p style="margin-left:0em;text-indent:2em">凡此一切，總名之曰孤基云。</p>
</div>
<div class='div-other'><a id='mulu238' />
<p class='h2'>二　孤基之佛教</p><p style="margin-left:0em;text-indent:2em">如是，於此孤基之諸國，約自阿育王之時候，始有大眾部，後漸增廣，達於極盛。世親菩薩未出世前，僅有聲聞。以後，世親少數弟子弘傳大乘，於時時間，得其少分。達磨波羅王而後，於中國中，彼之弟子，極為眾多；尤其於四斯那時代，集會於摩揭陀之僧眾，約有半數，為出自孤基者也。是故大乘，極為弘通；如於西藏王國者然，大小二乘，乃至無別。約於阿跋耶迦羅出世以後，真言乘亦漸發達。摩揭陀國為土耳其破壞之時，中國多數智者，來於此地，以故教法，最為興盛。</p>
<p style="margin-left:0em;text-indent:2em">當此之時，有名戌跋闍多王者，彼建造神殿甚多，建立道場亦及二百所。彼後有信訶闍支王出，彼增益正法較前為勝。於此一切諸國之中，教法弘揚，至於其極。於時時間，集多僧眾，至今尚有二三萬比丘云。而優婆塞亦極眾多也。</p>
<p style="margin-left:0em;text-indent:2em">以後至西藏之班支達婆那羅多那等，亦皆來自彼方。嗣有婆羅孫陀羅王出，律與對法，及大乘教，極為弘揚，普及全國。然諸密咒法，除時輪，三華鬘略見而外，餘則罕有也。彼地乃派班支達約二百數，前往土羅美羅島，與南方之卡根陀羅國詣大成就者寂密等人之前，修密咒法，再度興復之。</p>
<p style="margin-left:0em;text-indent:2em">彼子旃陀羅婆訶那，現在雅康。阿底多婆訶那，守護搽迦摩。波羅婆訶那，守護牟拈。順陀羅訶恥，守護楠伽札。以今視昔，教法最極興盛矣。</p>
</div></div>
</div><!-- end of div[@id='body'] -->
</body></html>