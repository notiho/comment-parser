<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>歸元鏡</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<a id='mulu1' />
<div class='div-xu'><a id='mulu2' />
<div class='div-xu'><a id='mulu3' />
<p class='h2'>淨土傳鐙歸元鏡序</p><p>近日賢智者㕘禪習教不暇念佛愚拙者應名了事不信西方將迦文苦口丁甯幾成虛設五濁難信豈不然與心師悲之欲使人人咸歸淨域無計可為筏渡因思蓮社中主張淨土者唯廬山永明雲棲三大老其行願精確而事實尤昭著人之耳目爰是搜三祖本傳塔銘一生實蹟敷為四十分借諸伶人當塲搬演音樂問荅出相露布俾三祖公案一朝重新淨土法門燈傳無盡嗟乎莊言元旨幾成睡夢久矣唯此熱閙塲中人兢觀聽因是觸目警心感入心肺從此而茹齋戒殺從此而念佛往生豈非火宅中一劑清涼藥㢤黃葉止嗁莫此為妙異哉借幻人以傳真諦變瓦礫而作黃金匪但游戲閻浮實迺循循善誘雖然噫嘻可與悲心上智者道難可與法執未化者言也</p>
<p style="margin-left:1em">壬辰孟春廣陵嚴而和序</p>
</div>
<div class='div-xu'><a id='mulu4' />
<p class='h2'><span class='corr'>淨</span>土傳燈歸元鏡序</p><p>從來佛法即與情以世法具佛法正理也通乎此者始知三界空花本無定法其中若親朋眷屬富貴功名離合悲歡是非人我不啻一場雜劇耳予是以官味蕭隨緣遣日署中無事每〃作蒲團空觀予將解組故人心融師以所搆<span class='corr'>淨</span>土傳燈歸元鏡實錄稿乞予敘以冠篇首予閱之甚符予意尚講經喜佛會愚夫愚婦動輙千人至詰其所得則茫無所知噫嘻蟻聚終日又何盖於身心性命乎今心師以悲濟之願搆茲實錄俾三祖一生實行載之於紙上者復演〃於當場音樂宣和情景昭着與<span class='corr'>淨</span>土之水鳥林木又何異哉使人人觸於目警於心或發願徃生或專心念佛或戒殺茹齋或止惡歸善較之於打閧法者奚啻倍蓰此真以為幻法門巧設方便見聞者當裂諸見網勿隨情認戲則法〃歸真回生蓮域庶不負作者之本云尔</p>
<p class="pre">　旹維<br/>庚寅萄月哉生明日浙江右布政<br/>　關西孟良胤識</p>
</div></div>
<div class='div-other'><a id='mulu5' />
<p class='h1'>歸元鏡規約</p>
<ul class="">
<li><span class="corr"/>此錄。專修廬山永明。雲棲三祖。在俗以至出家成道。傳燈實行。其本傳塔銘外。不敢虛誑世俗。</li>

<li><span class="corr"/>此錄本願。專在勸人念佛。戒殺持齋。求生西方。以三祖作標榜。分分皆實義。切勿隨例認戲。但名演實錄。若不以戲視者。其功德無量。</li>

<li><span class="corr"/>此錄情求通俗。上而慧業文人。以至稚童幼女。使無一不通曉。故一切深文奧義。不敢贅入。</li>

<li><span class="corr"/>此錄皆真經真呪。真法真理真祖實事。真心發願。借人顯法權巧化導。故曰實錄。隨喜者詳之。</li>

<li><span class="corr"/>此錄於祖師法諱。或俗名皆不敢直呼。但曰某甲。尊法也。</li>

<li><span class="corr"/>此錄不曰傳奇。而曰實錄。不曰齣。而曰分者。以此中皆真諦。非與世俗戲等。故別之。</li>

<li><span class="corr"/>此錄皆佛祖菩薩。萬勿使彼立演。觀古人為尸之意。益當敬信。如勢有不可者。甯弗演可也。</li>

<li><span class="corr"/>觀聽諸善人。宜坐兩旁。當正心凝慮。靜念隨喜。觀畢。當效法先賢。一心念佛。求生西方。</li>

<li><span class="corr"/>搬演諸善人。當如親身說法。宜齋戒正念。此名以法布施較之以財布施者。等無差別。</li>

<li><span class="corr"/>演法主人。當誠心肅念。香燭列供。如說法等。不得設葷餚。茶食方可。清演無量功德。</li>

<li><span class="corr"/>此錄演完。不得找雜戲一齣。以亂正法勝心。在演法者。亦不得稍去一分。以失祖師真蹟。</li>

<li><span class="corr"/>此錄分四十二分。取華嚴經四十二字母之義。其中曲白。皆本藏經語錄。演法者。切勿以私心臆見。攙入俗語。混亂佛法。後必遭報。慎之。</li>

<li><span class="corr"/>此錄皆大乘方便。絕不同目連王氏等劇。故曲皆佛法。最喜雅調摸寫。介白清楚。低昂激切。使人一見。感悟回心。不在事相奢華。跳舞繁冗。萬勿增入紙劄火器。粧點醜局。反涉惡套也。</li>

<li><span class="corr"/>善男信女。歡喜助資。搬演流通者。現生福壽雙隆。沒世必生淨土。</li>

<li><span class="corr"/>此錄發願利生。方便說法。仰報佛恩。併酬祖意。未嘗輕以臆見邪法惑亂四眾。幸諸善人。勿生誹阻。有乖流通。自棄於淨土也。幸甚。</li>
</ul><p style="margin-left:8em">休閑老衲懶融道人識</p>
</div>
<div class='div-other'><a id='mulu6' />
<ul class="">
<li>淨土傳燈歸元鏡上卷
<ul class="">
<li>目次
<ul class="">
<li>傳燈總敘分第一</li>

<li>方便歸元分第二</li>

<li>受囑傳燈分第三</li>

<li>諸天護法分第四</li>

<li>殿開神運分第五</li>

<li>羣賢結社分第六</li>

<li>真主驅魔分第七</li>

<li>訪賢自屈分第八</li>

<li>奉旨汰僧分第九</li>

<li>發願受囑分第十</li>

<li>夢驗佳祥分第十一</li>

<li>湖舟放生分第十二</li>

<li>公庭鞫認分第十三</li>

<li>腸斷聞音分第十四</li>

<li>仁賢臨難分第十五</li>

<li>恩沾蠲釋分第十六</li>

<li>割恩雲水分第十七</li>

<li>千里瞻風分第十八</li>

<li>指迷護法分第十九</li>

<li>拈<span class="corr">鬮</span>灌露分第二十</li>

<li>開權顯實分第二十一</li>
</ul></li>
</ul></li>
</ul>
<ul class="">
<li>淨土傳燈歸元鏡下卷
<ul class="">
<li>目次
<ul class="">
<li>懲奸禮祖分第二十二</li>

<li>地獄魂遊分第二十三</li>

<li>還陽覓道分第二十四</li>

<li>道傳海外分第二十五</li>

<li>遺囑傳燈分第二十六</li>

<li>暗垂接引分第二十七</li>

<li>逗機發愿分第二十八</li>

<li>七筆勾塵分第二十九</li>

<li>護法搜山分第三十</li>

<li>東昌發悟分第三十一</li>

<li>衣鉢還元分第三十二</li>

<li>病魔雙困分第三十三</li>

<li>庵主談經分第三十四</li>

<li>恩沾法雨分第三十五</li>

<li>請建朱橋分第三十六</li>

<li>潮神請旨分第三十七</li>

<li>竹窗垂範分第三十八</li>

<li>普濟幽魂分第三十九</li>

<li>頒囑西歸分第四十</li>

<li>彌陀接引分第四十一</li>

<li>同生安養分第四十二</li>
</ul></li>
</ul></li>
</ul></div>
<div class='div-other'><a id='mulu7' /><div><img src='../images/B18p0232_01.gif' alt='B18p0232_01.gif' /></div>
<div><img src='../images/B18p0233_01.gif' alt='B18p0233_01.gif' /></div>
<div><img src='../images/B18p0234_01.gif' alt='B18p0234_01.gif' /></div>
<div><img src='../images/B18p0235_01.gif' alt='B18p0235_01.gif' /></div>
<div><img src='../images/B18p0236_01.gif' alt='B18p0236_01.gif' /></div>
<div><img src='../images/B18p0237_01.gif' alt='B18p0237_01.gif' /></div>
<div><img src='../images/B18p0238_01.gif' alt='B18p0238_01.gif' /></div>
<div><img src='../images/B18p0239_01.gif' alt='B18p0239_01.gif' /></div>
<div><img src='../images/B18p0240_01.gif' alt='B18p0240_01.gif' /></div>
<div><img src='../images/B18p0241_01.gif' alt='B18p0241_01.gif' /></div>
<div><img src='../images/B18p0242_01.gif' alt='B18p0242_01.gif' /></div>
<div><img src='../images/B18p0243_01.gif' alt='B18p0243_01.gif' /></div>
<div><img src='../images/B18p0244_01.gif' alt='B18p0244_01.gif' /></div>
<div><img src='../images/B18p0245_01.gif' alt='B18p0245_01.gif' /></div>
<div><img src='../images/B18p0246_01.gif' alt='B18p0246_01.gif' /></div>
<div><img src='../images/B18p0247_01.gif' alt='B18p0247_01.gif' /></div>
<div><img src='../images/B18p0248_01.gif' alt='B18p0248_01.gif' /></div>
<div><img src='../images/B18p0249_01.gif' alt='B18p0249_01.gif' /></div>
<div><img src='../images/B18p0250_01.gif' alt='B18p0250_01.gif' /></div>
<div><img src='../images/B18p0251_01.gif' alt='B18p0251_01.gif' /></div>
</div>
<p class='juan'>異方便淨土傳燈歸元鏡三祖實錄卷之上</p><p class="byline">古杭報國嗣法沙門智達拈頌</p><p class="byline">弟子德日閱錄</p>
<div class='div-other'><a id='mulu8' />
<p class='h1'>傳燈總敘分第一　<span class='note-inline'>(末扮韋馱上)</span></p><p style="margin-left:1em"><span class='note-inline'>(〔西江月〕吾乃韋馱天將。神功感應三調。降魔勇健長為頭。護法安僧領袖。○淨土傳燈實錄。蓮宗三祖因由車提公案示真修。普願諸賢參究。今日道場演法。係三位祖師實行。聽咱總道者。〔內齊應介〕)</span></p>
<p>〔絳都春〕　人天普集。把法音演暢。西方宏願。我佛垂慈權巧處。極讚彌陀一卷。遂爾傳燈。蓮宗勝社。首在廬山建。修行捷徑。兼收利鈍方便。○喜得壽祖中興。永明宏道。萬善莊嚴徧。數百年來雲棲祖。重整西方文獻。三祖因緣。平生實行。今日從頭演。千生難遇莫作等閒聞見。</p>

<div class="lg regular" style="margin-left:0em;"><div class='lg-row'>釋迦文權開淨土　遠法師社建蓮宗</div>
<div class='lg-row'>永明祖莊嚴萬善　蓮大師念佛宏通</div>
</div>
<div class="lg regular" style="margin-left:0em;"><div class='lg-row'>我此傳燈記　當場演實義</div>
<div class='lg-row'>見聞諸善人　切莫認為戲</div>
</div></div>
<div class='div-other'><a id='mulu9' />
<p class='h1'>方便歸元分第二　<span class='note-inline'>(淨金面舍利弗上)</span></p><p>〔點絳唇〕　法鼓頻敲。人天百萬把靈山繞。旃檀烟裊。花散處。知多少。</p>
<p style="margin-left:1em"><span class='note-inline'>(祇樹巍巍大法堂。五龍旛影徧飛揚。諸人克苦修靈鷲。誰信靈山是歇場。自家非別。舍利弗是也。今日我佛如來。登堂說法。尚未臨座。好一箇道場也〔內問〕怎見得〔舍〕這是舍衛國。祇樹給孤獨園。有大比丘僧。千二百五十人俱。皆是大阿羅漢眾所知識。長老舍利弗〔自指介〕就是老僧居首。〔東指介〕你看這壁廂座上。摩訶目犍連。神通廣大。摩訶迦葉是金色頭陀。摩訶迦旃延。族出婆羅議論無比。摩訶拘絺羅。是吾母舅答問非常離婆多。持一心而不倒亂。周利槃陀伽。誦半偈而反成真。還有一箇難陀。終日放牛。也成了阿羅漢果。〔西指介〕你看那壁廂座上。阿難陀。是如來堂弟。誰似他多聞。羅睺羅。是我佛親兒誰知他密行橋梵波提。有牛呞疾病賓頭盧。用取鉢神通。迦留陀夷。容顏相黑。一見驚人。薄拘羅。相貌端嚴。更多壽命。摩訶劫賓那。善知星宿。阿[少/(兔-、)]樓䭾。天眼常明。如是等諸大弟子。併諸菩薩摩訶薩。那東班首為頭的。是文殊師利法王子。阿逸多菩薩。西班首為頭的。是乾陀訶提菩薩。常精進菩薩〔轉身指介〕那角頭。是釋提桓因等一班兒天主。這角頭。是無量諸天大眾俱。盡是享福的凡夫。若說起我佛世尊。歷阿僧祇劫修成三十二相。相相莊嚴。捨千百億身。成就八十種好。種種微妙。洵是天中之天。實乃聖中之聖。真好一箇大道場也。〔內出四天王演勢畢〕〔內擂鼓介〕〔舍〕法鼓早鳴。我佛臨座也。須在此伺候。〔外扮世尊〕〔二天女持旛〕〔迦葉阿難同上〕〔世〕)</span></p>
<p>〔中呂粉蝶兒〕　大事因緣。止為一大事因緣。向今朝一指破。大千齊見。直指歸元。再休論。誰根深。誰慧淺。這的是無上的方便。渡狂波業海舟船。有日裡眾善們。把蓮臺兒坐徧。</p>
<p style="margin-left:1em"><span class='note-inline'>(大道原無證。迷人苦要修。誰知向上事。只在脚跟頭。吾乃釋迦牟尼佛便是。今日大眾咸臨。都來聽法。我於此法。無得無說。無修無證。決非行住坐臥亦非卜度思量。不在聞見覺知。又不是語默問答。正是鴛鴦繡出憑君看。難把金針度與人。那上根利器。一聞此舉。撩起便行。那中下凡夫。怎生曉得因此展轉躊蹰。動我無緣悲念。適纔想起一箇大權巧異方便門。令一切眾生。橫出三界。不論老幼男女。貴賤賢愚。但得彼一心持名。管教他直登彼岸。這箇方便。汝等知否。〔眾〕諸弟子不知。〔世〕從是西方。過十萬億佛土。有世界。名為極樂。其土有佛。號阿彌陀。今現在說法。你須諦聽者。)</span></p>
<p>〔泣顏回〕　極樂古今傳。十萬程途非遠。西方淨土。彌陀說法歸元。因緣非淺果非常。六八宏深願。駕慈航接引羣蒙。脫離了苦海無邊</p>
<p style="margin-left:1em"><span class='note-inline'>(〔舍〕仰啟世尊。彼土何故名為極樂。〔世〕其國眾生。無有眾苦但受諸樂故名極樂。那極樂世界。七重欄楯。七重羅網。七重行樹皆是四寶周匝圍繞。還有那七寶池。八功德水四邊階道。金銀琉璃玻瓈合成。上有樓閣。亦以金銀琉璃[王*車]璩赤珠瑪瑙而嚴飾之。〔眾讚介〕好勝景也。)</span></p>
<p>〔上小樓〕　早聞道周圍四寶廣無邊。七重重羅網樹莊嚴。不枉了名為極樂。眾苦齊捐。七寶池香淺。八德水清漣。俺只見亮煌煌。俺只見亮煌煌。寶池中布得金沙徧。碧沉沉琉璃宮殿。廝瑯瑯寶珠聲。廝瑯瑯寶珠聲。間着黃金串。果然是景致賽諸天。</p>
<p style="margin-left:1em"><span class='note-inline'>(〔世〕還有池中蓮華。大如車輪青色青光黃色黃光。赤色赤光。白色白光。微妙香潔。功德莊嚴。)</span></p>
<p>〔泣顏回〕　無邊功德妙莊嚴。似車輪偌大金蓮。青黃赤白。颺清風微妙天然。我頻申悲勸。歎無常迅速歸家便。蓮臺上九品標名。證無生永斷煩冤。</p>
<p style="margin-left:1em"><span class='note-inline'>(舍利弗。彼佛國土。常作天樂。黃金為地。晝夜六時雨天曼陀羅花。還有那種種奇妙雜色之鳥晝夜六時。出和雅音。演暢那菩提聖道〔舍〕彼佛國土。既無惡道。這班眾鳥。從何而至〔世〕你不知是諸眾鳥皆是阿彌陀佛。欲令法音宣流變化所作。〔舍〕有這等妙事。〔世〕還有妙處。彼佛國土。微風吹動。那寶樹羅網出微妙音。譬如百千眾樂。同時俱作。聞是音者。自然皆生念佛念法念僧之心〔舍〕呀。聞如來金口所宣。煞令人欽羨者〔眾〕)</span></p>
<p>〔黃龍滾犯〕　響泠泠天樂盈空。響泠泠天樂盈空。曼陀花飛來片片。約翩翩眾鳥飛翔。約翩翩眾鳥飛翔。一聲聲把菩提暢演。這都是法旨宣流變化傳。聽如來妙旨人欽羨。可知他那些些水鳥花林。可知道那些些水鳥花林。都是俺一生生能仁法眷。</p>
<p style="margin-left:1em"><span class='note-inline'>(〔世〕舍利弗。彼佛何故號阿彌陀〔舍〕弟子不知〔世〕你不知那阿彌陀佛。光明無量。照徹十方。壽命人民阿僧祇劫。彼聲聞弟子。非是算數所知。那其中菩薩。多有一生補處〔舍〕我想淨土這等莊嚴那薄福羣迷怎生去得。如來有何方便。令苦海眾生。直登彼岸。〔世〕其中原有箇權巧捷徑。久未說明。若有善男子。善女人。聞說阿彌陀佛。執持名號。若得一日。以至七日。一心不亂。即得往生極樂國土〔眾踴躍驚喜介〕。可喜可喜。元來有這箇大方便。忒煞妙也)</span></p>
<p>〔撲燈蛾犯〕　急惺惺從此識根元。願箇箇虔誠把佛念。一心心持名無間歇。熱丕丕猛地把冤親斷。<span class='note-inline'>(〔眾〕阿彌陀佛。〔世〕大眾。一心念佛。即得往生。這箇法門。汝等都知道了麼。〔眾〕都知道了。)</span>一塵塵如許大世界。直得箇鬧挨挨齊上般若船。樂陶陶西方妙境。笑呵呵向琉璃地上禮金仙。</p>
<p style="margin-left:1em"><span class='note-inline'>(〔世〕舍利弗。我見是利。故說此言。若有眾生。聞是說者。應當發愿。生彼國土如我今者讚歎阿彌陀佛。不可思議功德還有那六方諸佛。出廣長舌。同聲讚歎所護念經。〔舍〕呀。如來說所護念經。弟子不知其義敢求如來。一一開示。〔世〕舍利弗。若有善男子。善女人。或受持此經。或持名念佛。皆得不退轉於阿耨多羅三藐三菩提也。〔眾〕)</span></p>
<p>〔上小樓犯〕　歎持經果最圓喜持名效最先。驀忽地洗了塵心。驀忽地洗了塵心。祛了塵凡。離了塵緣。一霎時高步金階。一霎時高步金階。高標名姓。高坐金蓮。也須知自性的彌陀須自念。</p>
<p style="margin-left:1em"><span class='note-inline'>(〔世〕舍利弗。汝等皆當信受我語。及諸佛所說。〔眾應〕是〔舍〕如來不須憂慮。弟子就此下凡。到南閻浮提傳此淨土法門把此一卷彌陀經。宣揚流布。廣度眾生〔世〕你既有此大願。待功成行滿。那時到法華會上。與你授記作佛便了。〔眾〕)</span></p>
<p>〔叠字見犯〕　疊疊叮嚀囑勸。切切彌陀悲願。滔滔的苦海深。層層的業債牽。鬧鬧喧喧。輪迴了千徧。早早登安養歸船。時時禮古佛垂憐。逍逍遙遙。西方古路。永永住無生國裡證真詮。〔世〕</p>
<p>〔尾聲〕　悲心說盡了悲心願。〔眾〕願世世流傳普徧。從此西方路不遠。</p>
<p style="margin-left:1em"><span class='note-inline'>(〔舍〕弟子別了世尊就此下凡度生去也。〔世〕你少待。還有一箇。拔一切業障根本得生淨土陀羅尼。一併傳授你去。〔舍〕謹領佛旨。〔世合掌念介〕)</span></p>
<p>〔往生呪〕　曩謨阿彌哆婆夜。哆他伽哆夜。哆地夜他。阿彌唎都。婆毘。阿彌唎哆。悉怛婆毘。阿彌唎哆。毘迦蘭帝。阿彌唎哆。毘迦蘭哆。伽彌膩。伽伽那。枳多迦唎娑婆訶。</p>

<div class="lg regular" style="margin-left:0em;"><div class='lg-row'>〔舍〕大開方便喜非常　〔世〕直指羣迷覲樂邦</div>
<div class='lg-row'>〔舍〕但得諸人勤念佛　〔世〕不勞彈指到西方</div>
</div></div>
<div class='div-other'><a id='mulu10' />
<p class='h1'>受囑傳燈分第三　<span class='note-inline'>(生巾服上)</span></p><p>〔臨江仙〕　衣中誰識珠無價。那堪流落天涯。經綸才思剪雲霞。百年春草露。富貴路傍花。</p>
<p style="margin-left:1em"><span class='note-inline'>(奢肆當年笑五侯。酣花醉錦逞風流。如今聲勢歸何處。孤塚斜陽漫對愁嗟我輩。且休休。世事渾如水面漚。應須覓箇歸元路。打破迷關一筆勾。小生賈某。雁門樓煩人也。雙親早逝。四壁蕭居。幼而好學。且喜博綜六經長任放懷。不覺沉酣莊老。向隨母舅。遊學洛陽。不覺蹉跎。年經弱冠。幾番要取功名。爭奈時遭亂世我想起來。功名雖好。不過一鑊黃粱。富貴雖榮。難躲幾堆白骨。正是生死百年花上露。才名千古路傍燈。到不如早早修行。脫離生死。免三塗之苦報。超六道之輪迴。却不是好咳。只是接引無人。怎知進步。呀。遠遠有一位禪師來也。〔舍扮凡僧一侍者隨上〕)</span></p>
<p>〔甘露飲〕<span class='note-inline'>(〔即沽美酒〕)</span>歎閻浮一戲場。笑癡人成妄想。把蝸角蠅頭晝夜忙。日日裡醉華堂。夜夜裡戀紅粧。只道是百年無恙。怎曉得霎時身喪。<span class='note-inline'>(俺呵)</span>世事兒曉露春霜。一旦無常。<span class='note-inline'>(呀)</span>把一箇好人身。沒在愛河波浪。</p>
<p style="margin-left:1em"><span class='note-inline'>(自家舍利弗。為傳淨土法門。<span class='corr'>已</span>到了閻浮世界。呀。那室中。是蓮宗首祖。曾受如來親囑。却被十月血水。浸得一靈兒忘了。不免上前剃度了他。就把念佛法門。教他流傳震旦。永遠傳燈。有何不可。〔上前相見介〕善男子。稽首了。〔遠〕老禪師何來。〔舍〕我來無所來。〔遠〕莫非禪師有所去否。〔舍〕我亦無所去。〔遠〕呀。禪師現有去來。安得說無來去。莫非戲謔弟子麼。〔舍〕唗。這是我佛的元宗。眾生的本體。識得他。大千沙界。總一微塵。覷破了。百億須彌。渾如芥子。你那世智凡心。焉能曉得。〔遠背語介〕這禪師出言奇特。逈異庸流。不免投他出家。有何不可。〔轉身介〕弟子塵心<span class='corr'>已</span>斷。渴欲修行。正愁接引無人。不料禪師偶遇。願求剃度。永繼門風。〔舍喜介〕汝肯出家。此乃大丈夫之事。非將相所能。汝果發心。直超彼岸。我替你削髮披緇便了。〔作剃髮侍用引磬舍念介〕善哉大丈夫。能了世無常。棄俗趨泥洹。希有難思議。就與你取名慧遠。汝可合掌胡跪。皈依三寶。〔遠跪介〕〔舍〕皈依佛。〔遠〕皈依佛。〔舍〕皈依法。〔遠〕皈依法。〔舍〕皈依僧。〔遠〕皈依僧。〔舍〕自今<span class='corr'>已</span>後。稱佛為師。更不得皈依邪魔外道。〔遠〕是〔拜介〕〔轉身拜舍〕)</span></p>
<p>〔玉芙蓉〕　稽首法中王。皈命趨三藏。喜六通僧寶非常。願貪嗔永斷無明喪處處興隆樹寶幢。〔合〕消魔障。為伊家舉揚願一心精進。指日到蓮邦。</p>
<p style="margin-left:1em"><span class='note-inline'>(〔舍〕善男子。既受三皈須持五戒。此戒者。乃成佛之要門。出塵之根本。〔遠〕弟子謹當受教〔跪介〕〔舍〕往昔所造諸惡業。皆由無始貪嗔癡。從身語意之所生。一切汝今皆懺悔。善男子。盡形壽。不殺生。汝能持否。〔遠〕能持〔舍〕盡形壽。不偷盜。汝能持否〔遠〕能持〔舍〕盡形壽。不淫欲。汝能持否。〔遠〕能持。〔舍〕盡形壽。不妄語。汝能持否。〔遠〕能持。〔舍〕盡形壽。不飲酒食肉。汝能持否〔遠〕能持。〔拜介〕〔同舉〕)</span></p>
<p>〔前腔〕　戒律逈超常。功德殊難量。修持者仗彼超方。是毘尼根本功無上。切莫睽違頃刻忘。〔合〕消魔障。為修持舉揚。願一心精進。指日到蓮邦。</p>
<p style="margin-left:1em"><span class='note-inline'>(〔舍〕善男子。汝雖出家。未知進步。我有彌陀經一卷是如來極讚淨土的契經。直指眾生歸元的捷徑不論貴賤賢愚。但念阿彌陀佛。若得一心不亂。管教七日成功。正是面見彼佛阿彌陀。即得往生安樂國。你聽俺道者)</span></p>
<p>〔前腔〕　古佛寓西方。剎土名安養。為眾生接引垂光。蓮臺九品齊皈向。六八高超願力強〔合〕消魔障。為修持舉揚。願一心精進。指日到蓮邦。</p>
<p style="margin-left:1em"><span class='note-inline'>(〔舍〕汝今將此念佛法門。建立法幢。廣布流傳。不可斷絕。他日成功。淨土相會。〔遠〕啟問我師前路茫茫。不知弟子棲身何地〔舍〕汝今暫依道安法師。後來因緣在江西地面。就可前去。弗得遲疑。〔遠〕多謝吾師指示。)</span></p>

<div class="lg regular" style="margin-left:0em;"><div class='lg-row'>〔舍〕彌陀方便實中權　〔遠〕直指眾生上法船</div>
<div class='lg-row'>〔舍〕若得持名心不亂　〔遠〕管教七日坐金蓮</div>
</div></div>
<div class='div-other'><a id='mulu11' />
<p class='h1'>諸天護法分第四</p><p style="margin-left:1em"><span class='note-inline'>(〔先虎演勢次猿演勢畢〕〔次扮六丁神將上〕巨斧開山嶽。丁神第一班。自家六丁神將便是。今日舍利弗尊者。法旨傳宣。不知有何使令。只得在此伺候。〔舍上〕)</span></p>
<p>〔掛真兒〕　唯心淨土總非遙。爭奈迷人不曉。</p>
<p style="margin-left:1em"><span class='note-inline'>(〔眾〕六丁神參見尊者。今日傳召小神。不知有何使令。〔舍〕俺也非為別事。今有蓮宗首祖遠大師。流傳淨土法門向廬山勝地建立法幢尚無殿宇汝等天將各運神力助成勝事功德不小〔眾〕謹領法旨。〔舍〕猿虎二將何在〔猿虎上〕〔舍指虎介〕大師一到汝可接引過溪引到香爐峰下跑定基址不可有違。〔虎點首吼下指猿介〕汝可就山開路。溪上叠橋。栽種樹木。成就勝景。不得悞旨〔猿應躍下〕〔舍〕眾等就此前去。各宜用心。勿得遲延。孤違護法〔眾應介〕)</span></p>
<p>〔金錢花〕　全憑我佛威靈。威靈。傳宣護法丁神。丁神。廬山勝地法筵新從此去。顯真僧。傳淨土。利羣生。</p>
</div>
<div class='div-other'><a id='mulu12' />
<p class='h1'>殿開神運分第五　<span class='note-inline'>(遠公上)</span></p><p>〔步逍遙〕<span class='note-inline'>(〔舊步步嬌〕)</span>塵勞<span class='corr'>已</span>謝離煩惱。分外舒懷抱。心中靜悄悄。你看山色溪光。總成元妙<span class='note-inline'>(〔內鳥鳴介〕)</span>好鳥弄聲嬌。分明說法在枝頭呌</p>
<p style="margin-left:1em"><span class='note-inline'>(自別吾師法座食風宿水。不覺又半載有餘呀。好一座山也。只見峰巒翠削。九叠凌空。林簏幽深。白雲繚繞。好箇勝景。但不知何方地界前面有一老者來了動問他便是〔丑扮老樵夫上〕)</span></p>
<p>〔江兒水〕　結屋廬山下丁丁日採樵。<span class='note-inline'>(〔遠〕弟子稽首了。〔樵笑介〕你呌我雞子吃酒。有趣得緊〔遠〕問你地面〔樵〕還有細麪。又醉又飽。多謝你。越發有趣〔遠〕這等耳背。〔作高聲介〕問你這箇什麼地方。〔樵〕[口*賀]。問我地方麼。〔遠〕正是。〔樵〕這是江西地面廬山便是。)</span>是潯陽江左廬山道<span class='note-inline'>(你隨我走來。)</span>峰回路轉林深㘭。<span class='note-inline'>(這一條溪常有老虎往來故名虎溪。)</span>虎溪清淺連飛瀑<span class='note-inline'>(〔遠〕我要在此棲身。望求指引。〔樵〕)</span>此處棲身儘妙。<span class='note-inline'>(只是多有猛虎。難以存息。)</span>若要幽棲。除是那伏虎禪師來到。</p>
<p style="margin-left:1em"><span class='note-inline'>(阿呀。不好了。那壁廂猛虎來也〔虎上撲樵〕〔樵慌跌呌喊下〕〔遠喝介〕這畜生。休得無禮〔虎伏介〕)</span></p>
<p>〔香柳涼〕　看猙獰相貌。看猙獰相貌。鐵額班毛。排山震嶽都驚倒。<span class='note-inline'>(汝若肯皈依三寶。可點頭三下。〔虎點頭介〕〔遠〕)</span>把雄心盡拋。把雄心盡拋。休得再咆哮。皈依我佛教。<span class='note-inline'>(我欲就此幽棲。不知去處。汝可前行。指我勝境。〔虎行遠隨介〕)</span>見清流浩渺。見清流浩渺。且過石梁橋<span class='note-inline'>(〔遠作過橋〕〔虎跳溪介〕)</span>林巒果然妙。</p>
<p style="margin-left:1em"><span class='note-inline'>(〔虎定基址介〕〔吼下〕〔遠〕這虎跑地一方。哮吼而去。莫非就是棲真之地。呀。果然好片地勢。只是尚無殿宇。且是隨緣便了。天色<span class='corr'>已</span>晚。不免在此松樹下。入定片時。再作區處。〔神將作造殿介〕〔下〕〔遠驚起介〕呀。分明一片平沙。如何有此大殿。此必我佛威靈。宣敕護神造成。就名神運殿罷了。待我望空拜謝則箇〔拜介〕)</span></p>
<p>〔前腔〕　望靈山叩遙。望靈山叩遙。此功非小。神工一夜把精藍造。見巍巍殿高。見巍巍殿高。屋勢聳青霄。結搆天然妙。好安心行道。好安心行道。結社種靈苗。東林有人到。</p>

<div class="lg regular" style="margin-left:0em;"><div class='lg-row'>偶遊勝地欲棲身　殿宇須臾一夜成</div>
<div class='lg-row'>莫道修真無實驗　果然護法有神靈</div>
</div></div>
<div class='div-other'><a id='mulu13' />
<p class='h1'>羣賢結社分第六　<span class='note-inline'>(丑匾巾短鬍青直身笑上)</span></p><p>〔水底魚〕　踪跡孤浮叢林處處遊。有人道咱。道咱是爛麫頭。</p>
<p style="margin-left:1em"><span class='note-inline'>(自小生得伶俐。一生不作活計。專好盆裡朱窩又好嘴頭滋味家私賭得精光妻子忍氣而死擔輕負重不能。逃入空門隊裡。全憑兩脚波波。到處打哄騙嘴。不為生死修行。〔笑介〕無極所奈而<span class='corr'>已</span>。自家胡張三便是。今日聞得眾人。往廬山結社。不免混去隨喜。飽食他一日香齋。有何不可。前面來者。想就是了。〔虛下〕〔老旦扮陶淵明上〕不屑折此腰。甘心棄五斗高臥北窗下。自號羲皇叟。吾乃陶淵明便是。只因晉室衰微。怡清畝畝。近與東林遠公。道士陸修靜。同為方外之友。今日聞東林結社。羣賢畢集。意欲去走一遭。只是沒有酒吃。奈何奈何。也罷。不免到陸道士處。暢飲一番。就邀他同去便了。〔虛下〕〔外扮劉遺民〕〔小生扮周續之〕〔末扮宗炳上〕〔劉〕擾擾浮生盡逐塵〔周〕誰能火宅急抽身。〔宗〕相逢盡道修行去。〔合〕林下何曾見一人〔相見介〕〔宗〕動問老丈高姓。〔劉〕老夫劉遺民便是。〔周〕小弟周續之。〔劉〕動問足下。〔宗〕學生宗炳是也。二位老丈何往。〔劉〕近聞東林遠法師。結蓮宗勝社。同修淨土法門。特去隨喜〔宗〕學生也正欲去入會。〔眾笑介〕正是風前一笑皆知<span class='corr'>己</span>。都是蓮宗會裡人。〔胡圓揖笑介〕眾位莫非往東林去的麼。〔劉〕正是。〔胡〕小子等候多時了。挈帶挈帶。〔眾〕佛門廣大。同往便了。行行去去。去去行行。轉過流水溪橋。便是東林勝地。此間已是山門了。〔老旦扮知客師上〕〔相見介〕眾位居士何來。〔眾〕聞大師結蓮宗勝會。闡揚念佛法門。特求入社。同志修持。〔知客〕如此同到方丈相見大師便了。〔虛下〕〔遠上〕)</span></p>
<p>〔西地錦〕　自從一得歸元信。慈悲說法東林。隨緣方便利羣生。是法從來平等。</p>
<p style="margin-left:1em"><span class='note-inline'>(瀑布來青嶂。孤峰臥白雲。清閑無一事。獨坐掩柴門。今喜早飡<span class='corr'>已</span>畢。正好靜坐片時。〔知進稟〕有眾居士參見。〔三人進參拜〕〔劉〕弟子眾等。自違真性。久役塵勞。幸逗一隙之光。望乞慈悲拯濟。〔遠〕三界無安。猶如牢獄。六根造業。織就輪<span class='corr'>迴</span>。若能一念回光。即便高超淨域。〔眾〕啟問大師。淨土法門。有何殊勝功德。〔遠〕那西方殊勝。不可思議。你聽俺道者。)</span></p>
<p>〔新水令〕　古今賢聖讚西方。妙莊嚴都在彌陀經上。阿彌陀古佛。是無量壽大醫王。接引慈航。接引慈航。度眾生齊皈安養。</p>
<p style="margin-left:1em"><span class='note-inline'>(〔劉〕啟問大師。西方何故名為極樂。〔遠〕其國眾生。無有眾苦。但受諸樂故名極樂。那極樂世界呵。)</span></p>
<p>〔北駐馬聽〕　功德非常。網樹重重七寶裝。池開寶鏡。金沙閃爍透波光。<span class='note-inline'>(〔眾〕聞說西方有九品蓮華。可是真否。〔遠〕)</span>可知道蓮開赤白間青黃。曼陀花粧點多無量。<span class='note-inline'>(那阿彌陀佛呵。)</span>接眾生返故鄉。眾善成行。端坐在金蓮臺上。</p>
<p style="margin-left:1em"><span class='note-inline'>(〔眾合掌念佛介〕〔遠〕你不知西方。還有白鶴孔雀。演暢法音。風吹林木。皆成妙樂。〔眾〕有這等勝事。真可愛樂也〔遠〕)</span></p>
<p>〔雁兒落〕　可樂他雜色鳥徧飛翔。可樂他演法音聲嘹喨。可樂他七菩提盡演揚。可樂他八聖道都提唱。<span class='note-inline'>(呀)</span>更可樂微風吹樹響琳琅。更可樂百千種樂聲相像。肯皈依一念絕無常。斷無明。從此消魔障。思量。怎能彀親到蓮華藏。西方。念何時覲法王。念何時覲法王。</p>
<p style="margin-left:1em"><span class='note-inline'>(〔眾〕弟子眾等。自憐無始業深。無法脫離生死。不知大師有何方便。令我等直至西方。免受輪迴之苦。〔遠〕那經中說。若有善男子。善女人。聞說阿彌陀佛。執持名號。一心不亂。即得往生極樂國土。〔眾驚喜介〕可喜可喜。原來有這箇大方便也。呀)</span></p>
<p>〔收江南〕　早知道有如此方便呵。何不去早修行。自從今一心發願往西方。把彌陀舉揚。念念兒不忘。一心不亂即還鄉。<span class='note-inline'>(〔眾拜介〕)</span></p>
<p>〔甘露飲〕　歎輪迴苦未央。幸我佛接慈航。謝我師把淨土莊嚴細講詳。度羣迷出火坑。五濁內好悽惶。痛三塗悲涼難狀。願箇箇都歸安養。端坐在蓮華臺上。<span class='note-inline'>(〔遠〕俺呵。)</span>因此上為眾悲傷。極日宣揚。<span class='note-inline'>(呀。)</span>怎能彀把閻浮。化成華藏。</p>
<p style="margin-left:1em"><span class='note-inline'>(今有一卷阿彌陀經。是往生淨土的根本。今授汝等。若能行持。決不相賺。〔眾〕謹遵慈誨〔遠〕)</span></p>
<p>〔清江引〕　契經功德真無量。勝福皆回向。普願念佛人。時刻休輕放。歸去來。見彌陀。親供養。</p>
<p style="margin-left:1em"><span class='note-inline'>(〔下〕〔遠吊場〕〔小旦扮陸道士同陶上〕〔陶〕為尋蓮社約。〔陸〕忘却路崎嶇。來得湊巧。正值大師在此松下。〔相見揖介〕〔遠〕蓮社<span class='corr'>已</span>散。二位來何遲也。〔陸〕為邀弟子。故來遲耳。〔陶〕勝社既散。就此告辭。〔遠〕二位纔來。怎麼就要去了。〔陶〕乘興而來。興盡而返。〔遠〕既然如此。也須相送一程。〔陸〕今日一釋一道一儒。三教鼎立。豈可無一佳句。以紀勝事。〔陶〕共聯詩一首何如。〔遠〕就是陶先生聯起。〔陶〕佔了。儒門釋派道家流。相契忘機物外遊。〔遠〕共蒂不須呈伎倆。同根何必互戈矛。〔陸〕三分岐路千蹊別。全體清虛萬境收。〔陶〕今日分明都註破。〔遠〕好將名相一齊休。〔陶陸〕妙。大師末後句。把三教聖人。都收拾在布袋內了。〔陸〕奇特奇特。大師平日送客。不過溪。怎麼今日過却橋也。〔遠〕果然走過橋了。這是相契忘機。不覺足之所至。〔三人大笑介〕〔陸〕可稱虎溪三笑。就此告別。〔遠〕恕不再送。虎溪三笑後。〔陶陸〕千載播高風。〔下〕〔胡上向鬼門〕多謝了。腹中已飽。不免去聽聽佛法。阿呀。剛剛尋得一飡齋吃。怎麼人都散了。佛法一些不聞。且自由他罷了。)</span></p>

<div class="lg regular" style="margin-left:0em;"><div class='lg-row'>佛法由他說　香齋我自飡</div>
<div class='lg-row'>西方無路到　依舊黑漫漫</div>
</div></div>
<div class='div-other'><a id='mulu14' />
<p class='h1'>真主驅魔分第七</p><p style="margin-left:1em"><span class='note-inline'>(〔淨紅面束髮冠甲冑上〕無始從前<span class='corr'>已</span>結緣威音那畔我為先。有人撥動咱威力燒徧三千及大千。自家非別。無明火部。嗔心魔王便是〔丑花面包巾上〕三塗惡報我為頭。利己傷人不自由。儘力馳求心不厭得休休處不甘休自家非別。無厭大王。貪心魔君便是〔旦扮癡魔上〕六道輪迴我造成。生生死死不離身。常將一絡癡繩子。縛盡娑婆世界人。吾乃愛慾三娘癡心魔女便是〔副淨黑面睡魔上〕夢想場中不暫離。諸人遇俺便昏迷。陳搏一忽千年去。都是吾神一力為。吾乃睡魔神是也。貪嗔癡三位魔王請了。〔眾〕請了。〔睡〕今日不期而遇。好箇勝會也。常欲請教三位本事求得其便。今乃天賜奇逢。試將威力。請教一番有何不可〔眾〕就請睡魔道起〔睡〕還是貪將軍居首。〔貪〕佔了。說起咱們手段。直教世界橫心。色慾隊裡藏身名利場中走動挑唆得五臟。晝夜不寧。哄誘得六根。隨方奔走。人君遇俺管教他社稷都傾。臣宰逢吾。直使彼聲名盡喪。良民做了不良之輩節女做了失節之人。父子因俺不和。朋友教他斷義部下統領着三百六十行盜賊兒郎。橫行世界。徧歷多生〔眾〕好本事也。該嗔將軍道了。〔嗔〕俺與妙明本主。同出山林。却被一陣黑風。將他拋撤雄威一逞。燒翻了六慾諸天。氣焰橫行。鑄就了十八層地獄逢財發火。遇色爭鋒。官司隊裡我為尊。戰陣場中吾作首。一言衝撞。那管他恩愛夫妻半句不投。也不論天恩父子正是投河奔井盡因吾。服毒懸樑都屬咱。統領着八萬四千煩惱嘍囉。好威風也。〔眾〕果然好本事如今請教癡魔了。〔癡〕無始空花結體。隨方幻相為根虛無執着認為真愛慾場中立命。勾攝大千世界。包羅六位精魂。自纏自縛自燒身。都是俺癡繩綑定。部下統領着百萬迷魂淫女混擾眾生。誰人跳得出我這圈子。〔貪〕果然利害到不識你有這般手段〔睡魔作瞌睡介〕〔嗔喝介〕你這人忒也好笑。青天白日。這等好睡〔睡作驚介〕正是正是該我道了。白日潛形匿影。黑夜大展威權。由他豪傑與英賢遇俺閉眸合眼。秀士拋書倦讀。由僧懶去參禪。嬌娥困得翠雲偏。常與醉人兒作伴。部下統領百千萬億睡魔蟲兒。撒向人間好生弄得那世間人。昏昏迷迷。顛顛倒倒。〔眾〕果然好利害蟲兒。〔嗔〕如今問話休提。只說俺們貪嗔癡睡。四大魔王。與人頃刻不離怎奈遠公大師。無故將俺們逐出。教俺們何處安身立命。今日值眾弟兄聚會。不免哀告大師求他收留。有何不可。〔眾〕俺們正欲如此就可前去。〔嗔〕且慢。恐有伽藍神擋路。須各持兵器纔是。〔眾〕說得有理。〔嗔持刀〕〔貪持棒〕〔睡持鎚〕〔癡持繩子〕)</span></p>
<p>〔豹子令〕　追風掣電疾如梭疾如梭。被逐離巢沒奈何。沒奈何。若得大師心意肯。收留依舊復還窠。笑呵呵。只恐祛回請上覆。</p>
<p style="margin-left:1em"><span class='note-inline'>(〔貪〕來此<span class='corr'>已</span>是山門了。內有彌勒佛爺。那箇布袋兄利害。難以進去。不免乘空而入。〔眾作入介〕〔末扮招寶神秉劍持錠上〕來者何神。擅入此地〔眾〕吾等乃貪嗔癡睡特來尋覓大師。〔招〕元來是夥劫賊。〔眾〕唗。休得無禮。〔共戰介〕〔貪奪錠〕〔招敗下〕〔小生扮華光上〕吾乃護法華光在此。汝等毛賊。休得無禮〔共戰介〕〔癡繩套去華兵器〕〔華下〕〔眾〕喜得護法神。被俺們戰退。不免尋大師去也。〔虛下〕〔遠上〕心中有佛將心念。念得心空佛也忘。經行已久。少坐片時則箇〔眾急上〕大師稽首了。〔遠〕汝等是誰。因何到此。〔眾〕我等乃貪嗔癡睡。四位親丁。曠劫<span class='corr'>已</span>來。承值大師。不離左右。今日無故將咱們逐出。沒處棲身。望大師慈悲收留則箇。〔遠〕元來是夥劫賊。我在此修行。貪嗔<span class='corr'>已</span>斷。癡睡全消。杳沒你存身之所。汝等速退。休得胡纏。)</span></p>
<p>〔駐馬聽〕　地獄因由。為汝牽纏。我若不休。識得你本來面目。從來虛妄。一筆都勾。<span class='note-inline'>(〔眾〕望大師慈悲。收留我等。〔遠〕)</span>你癡心休想再收留。我純清絕點全無垢克苦清修。草衣木食。不被你多般哄誘。〔眾〕</p>
<p>〔前腔〕　苦苦哀求。望乞慈悲納眾儔。自與你周旋六道。不離頃刻。多少綢繆。如今一旦撇荒丘。恩情此際難分手。沒地奔投。望師笑納。休得憐新棄舊。</p>
<p style="margin-left:1em"><span class='note-inline'>(〔遠〕你們知罪麼。我與釋迦老子。同為凡夫。他今成佛多時。我尚沉于苦海。皆是你這班業障哄誘。如今識透機關。決不相容。休得再犯。〔貪〕大師。你看這高邊白鏹。何等可愛。我為他忍心害理。百計千方。謀算將來。你今把我貪魔撇了。將利名擔兒。就要一朝歇下。清風高節。終日閒坐。有何好處。〔嗔〕大師。自古道。人爭氣。火爭烟。我替你撑架子。打甲家。奪門頭。撞太歲。都是俺的威風。你今撇了我嗔魔。閒事也不管了。餓氣也不爭了。哈哈悵悵。和氣一團。被人喚作沒用的阿獃。成何體面。<span class='corr'>已</span>後大師。再不要聽那釋迦老頭兒哄騙〔癡〕大師。從來你貪我色。我戀汝情。恩恩愛愛。逞盡風流。那英雄豪傑。也不知被俺斷送了多少。你今撇了我癡魔。却不長夜青燈。孤幃獨宿。你到得了便宜。只是難為我了。呌我這條癡繩。這把利斧。那里去使。〔睡〕大師。你知道閻浮世界。是一夢場。如今富貴功名。親朋眷屬。都是一場春夢。你今把我睡䰟撇下。却不夢醒了。眾人皆睡你獨醒。却也沒趣。〔遠〕你今怎生哄得我動。速速快走。〔眾〕大師不肯容留。俺們也顧不得大師。各要復回本位也。〔眾欲攢入混擾介〕〔遠喝介〕)</span></p>
<p>〔撲燈蛾〕　休得太相侵。休得太相侵。我本來<span class='corr'>已</span>清淨。得此修行訣。從今打破機關也。再休思親近。無端強賊忒欺人。管教你喪身失命。須皈正。若能改過即成真。</p>
<p style="margin-left:1em"><span class='note-inline'>(戒定慧三真何在。〔內扮三菩薩〕〔各披袈裟〕〔一執劍〕〔一持珠〕〔一持鏡〕〔將魔逐散下〕〔遠〕喜得眾魔<span class='corr'>已</span>散。身心清淨。好生自在逍遙也。但是念佛法門。尚無傳燈法器。且自消停。覓訪便了。)</span></p>

<div class="lg regular" style="margin-left:0em;"><div class='lg-row'>眾魔<span class='corr'>已</span>散最消遙　只為羣生念慮勞</div>
<div class='lg-row'>若得英賢宏淨<span class='corr'>土</span>　人人念佛出波濤</div>
</div></div>
<div class='div-other'><a id='mulu15' />
<p class='h1'>訪賢自屈分第八　<span class='note-inline'>(外扮桓元諸將隨上)</span></p><p>〔鵲橋仙〕　浩氣干霄。雄威震主。圖成不朽勳名。身居台鼎<span class='corr'>已</span>非輕。又忝三軍司命。</p>
<p style="margin-left:1em"><span class='note-inline'>(社稷靴尖上。君臣掌握間。笑他天子貴。不及我威權。下官桓元是也。權操都<span class='corr'>閫</span>。位列台衡。<span class='corr'>已</span>司將相之權。實兼殺活之柄。目下奉旨討殷仲堪。兵過潯陽。聞得廬山遠公。身修梵行。胸蘊經綸。雖是出塵之人。實乃棟樑之器。昨<span class='corr'>已</span>差官入山迎請。借箸前籌。怎還不見到來〔雜扮差官上〕夜靜水寒魚不餌。滿船空載月明歸。差官叩頭。小官<span class='corr'>已</span>到廬山。遠大師多拜上老爺。有書呈上。〔看書介〕元來一首詩偈。久隔塵囂絕世緣。老僧無力只貪眠。白雲乍可來青嶂。明月難教下碧天。分明呌我進山相見。到是我差矣。古人訪賢。禮宜自屈。怎麼反教他出山見我。諸將暫退。〔眾應退介〕承直的。與我換了公服。就此起馬進山。)</span></p>
<p>〔一江風〕　馬行遲。拂拂風吹袂。一帶山籠翠。謾徘徊翹首烟林。漸入雲深處。雄心不自持。雄心不自持。殷勤訪聖師。誰知吾傚請茅廬事</p>
<p style="margin-left:1em"><span class='note-inline'>(〔承直〕稟爺。東林<span class='corr'>已</span>到〔老旦扮知客師〕〔接見揖介〕〔桓〕大師何在。特來拜訪。〔知〕大師在山頂茅庵。註涅槃疏義。若要相見。待告過茶。同上山就是。〔桓〕也罷。正是留雲酣遠客。煮月吸山泉。〔虛下〕〔遠上〕心月孤圓朗太虛。一龕山頂伴雲居。精修淨業蓮花漏。剩得餘功註梵書。老僧卓庵山頂。謝絕人緣。昨蒙桓大人相邀。<span class='corr'>已</span>曾謝覆。今註述稍暇。少坐片時。〔桓摳衣〕〔知隨上〕〔登山介〕)</span></p>
<p>〔懶畫眉〕　危坡踏盡氣全消。四顧巉巖萬岫朝。<span class='note-inline'>(好一派山勢。〔知〕大人。這是香爐峰。這是五老峰。那是瀑布泉。〔桓〕)</span>那堪瀑布響如濤。松篁萬叠烟雲繞。洵是廬山萬丈高。</p>
<p style="margin-left:1em"><span class='note-inline'>(〔知〕踏盡危坡。此間<span class='corr'>已</span>是。〔知通報〕〔桓進相見介〕久仰清風。殊深渴想。幸瞻光霽。大慰夙懷。〔遠〕山野庸僧。敢勞垂顧。大人燮理朝綱。為何到此。〔桓〕下官奉旨征討殷仲堪。久慕大名。耑此謁訪。)</span></p>
<p>〔桂枝香〕　逆臣[跳-兆+孛]跳。出師征討。聞師大德宏才。專此入山訪道。望吾師勿吝。望吾師勿吝。元謀大教。助揚廊廟<span class='note-inline'>(還求大師出山登仕。丕顯皇猷)</span>佐皇朝。管取身榮貴。勳名萬古標。<span class='note-inline'>(〔遠〕)</span></p>
<p>〔前腔〕　山僧野老。遺情世表。為憐三界空花。因此上居山學道。謝君家見邀。謝君家見邀。我甘心潦倒。况病軀難療<span class='note-inline'>(三界無安。猶如火宅。百年瞬息。酷似投梭。若能謝絕塵緣。便是孤雲野鶴)</span>最逍遙。我夢魂<span class='corr'>已</span>付梅花月。肯向金門戀紫袍。〔桓〕</p>
<p>〔前腔〕　聞師元要。頓開心竅<span class='note-inline'>(佛法必有妙處。可得聞否。〔遠〕大人。)</span>佛法雖尚清修。在世不離忠孝。用心機枉勞。用心機枉勞。一場好笑<span class='note-inline'>(勸大人呵。)</span>回頭及早<span class='note-inline'>(〔桓〕下官<span class='corr'>已</span>領吾師深旨。為圖一件大事。若得遂心。即當如命。)</span>肯徒勞。男兒不遂掀天志。霸業雄心未肯消。</p>
<p style="margin-left:1em"><span class='note-inline'>(下官就此告辭。還有一事相問。朝廷為僧行汙濫。欲沙汰眾僧。下官<span class='corr'>已</span>將寶山保奏。蒙旨批出廬山道德所居。不在搜檢之列。恭喜無虞。不勞掛念。〔遠〕多謝護法了。)</span></p>

<div class="lg regular" style="margin-left:0em;"><div class='lg-row'>〔遠〕勸君解脫早回心　〔桓〕多感吾師指示深</div>
<div class='lg-row'>大抵浮生都是夢　箇中難覓是知音</div>
</div></div>
<div class='div-other'><a id='mulu16' />
<p class='h1'>奉旨汰僧分第九　<span class='note-inline'>(丑扮照磨官左右隨上)</span></p><p>〔字字雙〕　讀書滿望要成名。高興。黜退衣衿事不成。怨命。異途博得箇小前程。沒印。衙門雖設冷如冰。守困。</p>
<p style="margin-left:1em"><span class='note-inline'>(自家姓胡名徒。南康府照磨是也。自幼僥倖黌門。指望支撑門戶。誰想隨羣結黨。縱性施威。朝夕欺壓良民。出入把持官府。紮詐火囤。包攬官司。滅理欺心。無所不做。因此被宗師黜退。轉身進京。就投吏部。當差三年。摸得箇照磨。雖然喜有衙門。却是沒賺錢處。近日部中鈔出。奉旨沙汰眾僧。要經義明徹。戒行精嚴。方可宏化。餘皆還俗當差。昨日行文到府。堂尊委我清查。〔喜笑介〕好造化也。一生發迹。全在此舉昨日出票。呌僧綱司。怎還未到。〔小生扮僧官上〕胡大人請了。〔胡惱介〕你是僧官麼。〔小生〕是。〔胡〕你既是僧官。須知禮體。我奉旨汰僧。堂尊委我。官小權大。你見我大模大樣。官府尚不在你眼皮兒上。那外邊和尚。不知你紮詐了多少明日造冊。就把你頭名汰起。〔僧附耳言介〕胡爺不要發惱。有薄禮獻上。細茶五十觔。白銀壹百兩。〔胡笑介〕我道你是箇知禮的趣人兒。也罷。收了。取各寺冊簿上來查勘。〔胡看介〕我問得南康四百八十寺。多少樓臺烟雨中。怎麼只得七十二寺。〔僧〕胡爺差了。不是南康。是南朝四百八十寺。這是古詩。〔胡諢介〕我要蹉他四百箇寺。元來一字也混不得。這寺中都是什麼僧。〔僧〕俱是應教僧。〔胡〕那應教僧。是葷酒之徒。光頭百姓。有甚戒行。〔僧〕近來都持齋念佛。戒殺放生了。〔胡〕這是你替他遮葢。都要還俗當差。本寺產業。入官充餉。〔僧又附耳介〕每寺斂銀三十兩奉上。〔胡搖頭〕不彀。〔僧〕再加二十兩。望胡爺一應周全。〔胡〕還虧我做官清廉。撞着別人。地皮都掘光了。還有一說。速速將外邊庵堂小院。一應遲方募化。老年殘疾等僧。都要火速赴府查驗。〔僧〕都在衙門首伺候久了。〔胡〕你去罷。〔僧〕從今安枕睡。無事到公庭〔下〕〔淨扮遊方僧〕〔副淨扮募化僧〕〔老旦扮年老僧〕〔末扮馱跛僧上〕〔喝門介〕眾僧進。〔眾〕眾僧即頭。〔胡〕都在一邊聽點。〔間遊介〕你是什麼僧。〔遊〕是遊方僧。〔胡〕掛搭何寺。〔遊〕東門外破落院。〔胡〕有何本事。〔遊〕自小不習經懺。坐禪却也不慣。只會十字街頭。粧十八尊羅漢。〔胡〕你且粧一箇與我老爺試看。〔遊高立粧降龍伏虎二勢日念二偈〕〔眾和佛介〕〔胡〕一剗胡柴。煽惑男女。蓄髮當差。趕出去。〔遊下〕〔胡問募介〕你是什麼僧。〔募〕是募化僧。〔胡〕有何本事。〔募〕只為當初債逼。因此逃入空門。不知念佛與看經。全憑口嘴度命。殿主時時請我。領他鈔化沿門。焦行隊裡我為尊。丟鈸說書高興。〔胡〕怎麼一箇化法。也要當堂勘驗。〔募〕夥計們。把菩薩擡進來。〔內扮神亭擡上〕〔募〕把鼓鈸敲起來。〔眾〕〔敲鼓鈸介〕〔募念介〕古佛莊嚴妙善身。香山昔日去修行。至今端坐潮音洞。雪自鸚哥紫竹林。〔眾和〕觀音聖尊。〔又敲鼓鈸介〕〔募〕南海如今殿未成。菩薩親自至門庭。若有檀那心喜捨。灾難消除福壽增。〔眾如前鼓鈸眾和介〕〔募出緣簿化介〕南海普陀山。啟建大殿。缺少錢糧。〔扯住胡介〕老爺請上尊名。隨緣樂助。〔胡作驚怕躲介〕〔左右白介〕老爺不要驚慌。他試演一箇化法與老爺看。〔胡〕我見了這箇化簿。十分害怕。果然利害。可惡可惡。哄誘人家男女。蓄髮當差。趕出去。〔募下〕你這二僧。有何本事。〔老〕)</span></p>
<p>〔黃鶯兒〕　從未到叢林。只單丁過一生。結緣念載在南康郡。<span class='note-inline'>(〔胡〕你結什麼緣。〔老〕爺爺。我一生捨茶。到今日呵。)</span>霜華鬢侵。腰酸背疼。耳聾眼暗身多病。〔合〕告仁人。慈悲憐愍。赦我過殘生。</p>
<p>〔前腔〕〔疾〕總是父娘形。恨前生業障深。身馱足跛多薄命。<span class='note-inline'>(〔胡〕為何落髮。〔疾〕咳。爺爺。我沒奈何。)</span>空門度生。<span class='note-inline'>(〔胡〕曉得念經麼。〔疾〕)</span>何曾念經。隨緣度日家如磬。〔合〕告仁人。慈悲憐愍。赦我過殘生。</p>
<p style="margin-left:1em"><span class='note-inline'>(〔胡怒拍案介〕)</span></p>
<p>〔猫兒墜〕　吾今奉旨。沙汰眾多僧。王法森嚴不順情。<span class='note-inline'>(〔眾哭介〕望老爺超生。〔胡〕)</span>汝今休得望超生。須聽。准備着歸家蓄髮為民。</p>
<p style="margin-left:1em"><span class='note-inline'>(〔眾求介〕望爺爺可憐。筆下超生。〔胡〕左右趕出去。〔眾哭介〕呵呀爺爺。)</span></p>

<div class="lg regular" style="margin-left:0em;"><div class='lg-row'>公庭懇乞發慈悲　〔胡〕斷送多僧一筆揮</div>
<div class='lg-row'>〔眾〕當權正好行方便　〔胡〕惟我平生不肯為<span class='note-inline'>(〔胡下〕)</span></div>
</div><p style="margin-left:1em"><span class='note-inline'>(〔二僧吊場哭呌龍天介〕〔老〕我想起來。若還蓄髮。衣食何來。年老氣衰。終歸餓死。到不如先投水休。〔疾〕老師莫要性急。我聞廬山不在搜檢之列。何不去投入蓮宗勝社。一心念佛。求生西方。豈不是好。〔老喜合掌介〕阿彌陀佛。元來有這箇去處。我聞此言。愁心頓解。幾時去。〔疾〕事不宜遲。就此同去。〔老〕若無漁父引。〔疾〕怎得見波濤。〔下〕)</span></p>
</div>
<div class='div-other'><a id='mulu17' />
<p class='h1'>發願受囑分第十　<span class='note-inline'>(遠大師白鬚眉拄杖上)</span></p><p>〔山坡羊〕　急忙忙浮生如電。痛煞煞輪迴千徧。浪滔滔苦海無邊。一心心誰肯把彌陀念。最堪憐。無端愛慾牽。無常一到只恐風箏斷。四大分離眾業纏。<span class='note-inline'>(那時節呵。)</span>冤愆。泥犂苦萬千。<span class='note-inline'>(〔大哭介〕眾生眾生。那西方慈母。日夜望你歸家。)</span>他懸懸。極樂慈尊眼望穿。</p>
<p style="margin-left:1em"><span class='note-inline'>(咳。只為眾生。因迷受苦。不覺動我無<span class='corr'>緣</span>之悲。我社中念佛諸人。大半歸西謝世。你道我因何不去。也只等箇傳燈的法器。把此念佛法門。付囑於他。那時我願方遂也。〔老疾二僧上〕)</span></p>
<p>〔前腔〕　脚波波歸心若箭。喜孜孜來投禪院。一程程永遠山遙。氣吁吁走得我殘軀顫。轉憂煎。怕他們不見憐。此行得遂歸投願。薄命重生感上天。<span class='note-inline'>(〔疾〕老師。我見此法僧之苦。)</span>他年。願作人王護法堅。<span class='note-inline'>(〔老〕師兄。我只是一心念佛。求生西方罷了。)</span>西蓮。願萬行莊嚴淨土緣。</p>
<p style="margin-left:1em"><span class='note-inline'>(來此<span class='corr'>已</span>是東林了。不免進去參見。〔參拜呌苦介〕〔遠〕看你二人。殘疾衰年。理宜靜守。惶惶到此。却為何來。〔眾〕<span class='corr'>咳</span>。大師。一言難盡〔老〕)</span></p>
<p>〔啄木兒〕　我年衰邁。〔疾〕我疾病纏。自恨前生業障牽。驀朝廷沙汰多僧。却教我蓄髮歸田。<span class='note-inline'>(我等殘疾衰年。終歸餓死。)</span>懨懨一命懸如線。遑遑到此投禪院。望乞容留結勝緣。</p>
<p>〔前腔〕〔遠〕聞伊道。宿世冤。逆境相遭豈偶然。<span class='note-inline'>(我此門中。只要一心念佛。若得念念無間。即便往生。)</span>若能彀精進修持。管教你穩坐金蓮。<span class='note-inline'>(還有一大事因緣。度生宏化。)</span>誰人肯發菩提願。茫茫苦海行方便。把箇淨土門風作渡船。</p>
<p style="margin-left:1em"><span class='note-inline'>(〔老〕弟子聞師深誨。情願專修淨業。萬善莊嚴。廣度羣生。同登極樂。〔遠〕善哉善哉。汝發此心。頓超四果。)</span></p>
<p>〔簇玉林〕　吾心慰。爾誓願堅。結無生萬善緣。<span class='note-inline'>(這卷彌陀經呵。)</span>是如來苦口頻申勸<span class='note-inline'>(那西方大聖呵。)</span>慈悲接引心無倦。<span class='note-inline'>(粉骨碎身。佛恩難報。五濁難信。誰肯酬恩。〔老〕弟于蒙師救拔。誓當累世。不負師恩。)</span>報恩艱。他生累劫永不負師言。</p>
<p style="margin-left:1em"><span class='note-inline'>(〔遠〕善哉善哉。非汝久熏淨業。不能發此宏願。汝今年老。不能行道。可別換房兒。待修持堅固。結果在吳越之界。那時大轉法輪。功成行滿。與汝淨土相會也。切記吾囑〔老〕弟子謹領。〔遠問疾介〕汝何所愿〔疾〕弟子見此汰僧之苦。願為國王。護持佛法。〔遠〕汝愿如此。結果亦在五代之後。作一邊海國王。就與你師兄護法。棄位出家。同生淨土便了。〔疾〕多謝吾師授記。〔遠〕吾年八十。形與運頹。一向佛法無人。故爾遷延浮世。今既有託。明日吾西歸去也。〔眾〕大師何出此言。〔遠〕)</span></p>
<p>〔尾聲〕　形神頹老難支遣。幻迹虛生八十年。從此逍遙證涅槃。</p>

<div class="lg regular" style="margin-left:0em;"><div class='lg-row'>〔遠〕八十年來瞬息過　一期方便度娑婆</div>
<div class='lg-row'>〔眾〕仁師大德恩難報　救拔吾儕出網羅</div>
</div></div>
<div class='div-other'><a id='mulu18' />
<p class='h1'>夢驗佳祥分第十一　<span class='note-inline'>(外扮吳越錢王領眾上)</span></p><p>〔小重山〕　提封半壁控三吳。挹勝湖山。鼎建名都。元元百萬壯雄圖。有日須教。旺氣歸吾。</p>
<p style="margin-left:1em"><span class='note-inline'>(浩氣英風壯斗牛。爭王逐霸未甘休。提兵一定江東亂。虎踞東南十四州。自家吳越錢王便是。出身草莽。際會風雲。感上天顧命之恩。作半壁安民之主。目今建都杭郡。築殿吳山。左江右湖。不減上游天府。龍飛鳳舞。真是禮樂名邦。富饒中國。雄甲一方。且喜雨順風調。民康物阜。〔笑介〕也不愧男兒氣槩。昨夜三更。得一奇夢。夢一金甲神人。口稱有肉身菩薩。將來化導此方。汝宜謢法。永矢弗諼。將手中寶杵。望吾一指。不覺醒來。方知一夢。未知吉凶若何。好生放心不下。不免宣占夢官到來。占驗吉凶。有何不可。傳旨宣占夢官。〔傳介〕〔未扮占夢官上〕舉世皆成夢。誰為大覺人。占夢官見駕。願吾王千歲〔錢〕寡人夜來。得一奇夢。未知吉凶若何。特此宣卿占驗。寡人呵。)</span></p>
<p>〔泣顏回〕　繡榻睡初濃。忽無端一夢難窮。<span class='note-inline'>(〔占〕殿下可見些甚麼。)</span>〔錢〕見依稀天將。現金身甲冑乘空。<span class='note-inline'>(〔占〕他口中有何言語。〔錢〕)</span>他言詞雄勇。<span class='note-inline'>(他道。不日有一肉身菩薩。化導此方。汝宜謢法。將手中寶杵。望吾一指。)</span>意驚惶。醒却方知夢。望卿家仔細推詳。免教我禍福朦朧。</p>
<p style="margin-left:1em"><span class='note-inline'>(〔占〕以臣愚見。此乃韋䭾菩薩。現身入夢。)</span></p>
<p>〔五供養〕　韋䭾感貢。冀吾王造福施功。若依臣鄙見。聖壽享無窮。<span class='note-inline'>(〔錢〕卿有何高見。〔占〕臣仰觀天象。見列宿拱南。必有聖僧。代佛宣化。殿下可於三寶處。盡情謢法。庶幾福國佑民。皇猷丕振。豈不美哉。)</span>願王勿恐。兆分明有吉無凶。封疆應有福。靈異自天鍾。急降覃恩。勿違佳夢。</p>
<p style="margin-left:1em"><span class='note-inline'>(〔錢〕元來如此)</span></p>
<p>〔川撥棹〕　疑何用。頓令人喜氣濃。〔合〕感神僧千古難逢。感神僧千古難逢。宏輔佐無為化功。喜封疆自此隆。願清平熄戰鋒。</p>
<p style="margin-left:1em"><span class='note-inline'>(〔錢〕敕諭內外臣僚。凡一應三寶情分。悉宜恭敬護法。〔錢〕〔占〕)</span></p>
<p>〔尾聲〕　慈恩普徧雍熙共。永樂唐虞聖寵。願此山河成一統。</p>

<div class="lg regular" style="margin-left:0em;"><div class='lg-row'>〔錢〕天神入夢太權奇　〔占〕物外鍾靈兆更微</div>
<div class='lg-row'>禍福昭昭元不爽　細推不必更驚疑</div>
</div></div>
<div class='div-other'><a id='mulu19' />
<p class='h1'>湖舟放生分第十二　<span class='note-inline'>(小生儒巾扮王稅司上)</span></p><p>〔掛真兒〕　長夜茫茫何日曉。那堪役役塵勞。須信人生。雙丸如駛。莫待閻君符到。</p>
<p style="margin-left:1em"><span class='note-inline'>(忙忙烏兔疾如梭。百歲光陰有幾何。甚日得酬方外志。一龕明月伴烟蘿。小生王某。別號沖元。餘杭人也。椿萓早逝。祖業凋零。止存兄妹二人。寄寓杭州勝地。昔日曾為華亭鎮將。日今權管江漲稅司。雖然稅務煩勞。且喜身家安樂。咳。只是我志尚清修。心甘淡泊。止有好生一念。未嘗暫撤。故凡遇魚蝦。必然買放。所恨家無餘蓄。常用官錢。雖知國法無情。且自由他罷了。今日喜得春光明媚。意欲西湖放生。聞得妹子要同去隨喜。早晨<span class='corr'>已</span>差人僱船買生。怎還不見到來。〔老旦扮老院子上〕一心忙似箭兩脚走如飛。稟爺。船<span class='corr'>已</span>僱下。生<span class='corr'>已</span>買完。請爺上船。〔永〕接小姐出來。〔院〕小姐有請。〔旦上〕)</span></p>
<p>〔意難忘〕　香靄熏籠。歎東風料峭。寒氣猶濃。夢醒春欲曉。嬌鳥怨啼紅。</p>
<p style="margin-left:1em"><span class='note-inline'>(〔相見介〕〔妹〕哥哥萬福。〔永〕妹子少禮。今日湖中放生聞妹子要同去隨喜。船<span class='corr'>已</span>僱下。可就此同去。〔妹〕既然如此。待小妹暫時收拾。同去便了。香奩寶匣重添豔。〔永〕叠嶂重湖暫一遊。〔下〕〔丑扮舟人上〕)</span></p>
<p>〔山歌〕　山外青山樓外樓。西湖歌舞幾時休。煖風熏得遊人醉。直把杭州作汴州。</p>
<p style="margin-left:1em"><span class='note-inline'>(自家西湖舟人是也。湖名西子。般號浮園。若說起船中器皿。色色精奇。更可羨湖上風光。般般豔麗有的是圍綦象綦。隨心消遣。更有那牙牌雙陸。任意抒懷。樽前賽色呼慮。酒後投壺擲箭。百花前繡簾高捲。<span class='corr'>垂</span>楊下彩鷁斜停。六條橋上馬如飛。十錦塘中人似蟻。笙歌聒耳。夕陽簫鼓幾船歸。羅綺盈眸。馥馥樽前人似玉。說不盡湖山媚景。尋不了桃李陽春。正是一派湖光明鏡裡。四圍山色畫圖中。今日稅司王爺。湖中放生。早<span class='corr'>已</span>把船僱下。只得在此伺候。〔永妹院梅香同上行介〕)</span></p>
<p>〔窣地錦襠〕　買舟問水過湖濱。柳綠桃紅處處春<span class='note-inline'>(〔內呌介〕岳墳搭船去〔又〕茅家埠搭船去。)</span>舟人邀客喚聲頻。錯認作尋芳拾翠人。錯認作尋芳拾翠人。</p>
<p style="margin-left:1em"><span class='note-inline'>(〔船家〕船在這裡。候久了。請爺上船。〔作上船介〕〔永〕院子烹茶來吃。〔院應下〕〔永〕稍子開船去罷。〔稍子作開船介〕畢竟西湖三月中。風光不與四時同。侵衣楊柳條條綠。映面桃花朵朵紅。)</span></p>
<p>〔錦堂月〕　瀲灩湖光。千層翠繞。四圍山色尤妙。一帶垂楊。嫩綠滿隄春草。最堪憐千古江山。閱盡了幾多年少。〔合〕人易老。須及早回頭。莫待漏曉。〔永〕</p>
<p>〔前腔〕　堪笑醉寵酣嬌。名羈利擾。到頭有日冰消。<span class='note-inline'>(〔妹〕哥哥。)</span>你看山色湖光。對景且抒懷抱。<span class='note-inline'>(〔永〕咳。妹子。)</span>你只圖歡眼底風光。怎知道無常暗耗。〔合〕人易老。須及早回頭。莫待漏曉。</p>
<p style="margin-left:1em"><span class='note-inline'>(〔永〕到什麼所在了。〔院〕<span class='corr'>已</span>到永明寺了。〔永〕此處正好放生。把生盡行放去。〔永提籠〕〔淨挑魚担上呌介〕王爺買生放。〔院〕生<span class='corr'>已</span>買足。俺這里不用了。〔永起介〕呀。既有生來。眾生之命。豈可不救。是什麼生物。〔末〕我這一籠。是上好的畫眉黃頭兒。〔淨〕我這一頭。是白蛤蜊。一頭是金鯉魚。〔永〕要多少銀子。〔末〕我鳥要紋銀五兩。〔淨〕我這一擔。要紋銀四兩。〔永〕明日都到稅課司來取便了。〔二人應下〕〔院稍作放鳥介〕)</span></p>
<p>〔僥僥令〕　開籠翔野鳥。〔放魚介〕涸轍轉波濤。飛者飛騰躍者躍。展雲翎。上九霄。入深淵。脫網逃。</p>
<p>〔尾聲〕　悲心始遂開顏笑。魚躍鳶飛脫禍苗。願從此昇天須及早。</p>
<p style="margin-left:1em"><span class='note-inline'>(〔永〕妹子。我上崖訪一禪師就回。把船停泊在此。仙舟臨古剎。信步訪賢僧。〔下〕〔稍子〕爺。吃茶。我們要壺酒呷呷。〔院〕船中無酒。與你酒肆中吃一壺去罷。〔同虛下〕〔妹吊場〕〔副淨扮公子上〕)</span></p>
<p>〔風馬兒〕　惱人春色太無聊。難遣悶人懷抱。</p>
<p style="margin-left:1em"><span class='note-inline'>(小子趙公子便是。讀書湖上。今日先生回去。倦讀無聊。因此湖隄閑步。〔望介〕呀。那舟中分明是箇女子。豔粧素服。美麗無雙。獨坐憑欄。如有所約。〔作樂笑介〕小子何緣。得此奇遇。且喜舟中。並無一人。不免跳上船去。看他如何。〔跳船介〕〔妹驚慌背立介〕〔梅罵介〕〔妹〕雖是舟中。各有內外。無故跳上孤舟。好生不達禮體。〔趙揖介〕小生趙公子。父為一品之官。家有百萬之富。讀書湖上。偶遇仙姬。莫非夙世姻親。望乞片時歡聚。)</span></p>
<p>〔二犯桂枝香〕　看你丰姿嬌俊。念我無聊納悶。柳隄邊忽見芳容。頓使我神魂不定。<span class='note-inline'>(小姐)</span>你須聽。行權與你傚晉秦。<span class='note-inline'>(况此奇逢。莫非天數。)</span>乍相逢天定婚。<span class='note-inline'>(小姐呵)</span>願垂嬌愍。敢忘大恩。裴航奇遇。今朝效嚬。百年琴瑟今朝定。這段姻緣天作成。</p>
<p style="margin-left:1em"><span class='note-inline'>(〔妹怒介〕這狂徒。好無禮也。〔趙覷諢介〕〔梅罵諢介〕〔妹〕)</span></p>
<p>〔前腔〕　時遭顛釁。停舟孤另。忽然間遇着狂徒。平白地將人凌併。芳名。梅花雪壓香更清。蟾蜍被掩光自明。<span class='note-inline'>(這狂徒快走。〔趙〕罵便憑小姐罵。只要成就小子。死亦瞑目〔妹〕)</span>聞伊言心自驚。<span class='note-inline'>(我乃良家處女。清白家風。豈是路柳牆花。直任胡言亂語。好可惡也。)</span>我冰清玉潔。堅貞自凜。你邪思妄想。人面獸心。休將九烈三貞女。錯認作桑間濮上人。</p>
<p style="margin-left:1em"><span class='note-inline'>(〔趙戲逼介〕〔妹慌急介〕你若近前。我即投湖而死。那時哥哥與你。決不干休。〔永院急上〕〔永問妹介〕這是何人。〔妹〕不知何處狂徒。驀地上船。十分無禮。〔院打趙介〕〔永〕這是狂徒。不須與他計較。推他上岸。開船便了。〔院推介〕)</span></p>

<div class="lg regular" style="margin-left:0em;"><div class='lg-row'>〔院〕無端賊子太胡行　〔妹〕非禮侵人幾喪心</div>
<div class='lg-row'>〔永〕得放手時須放手　〔合〕得饒人處且饒人〔下〕</div>
</div><p style="margin-left:1em"><span class='note-inline'>(〔趙吊場介〕呸。我道是誰。元來是王稅司。我想此人。尃用官錢放生。係監守自盜。律該處斬。當今臨安府尹。是吾年伯。不免寫封書去出首。害了他性命。却不是好。且住。那許年伯。是箇仁慈長者。恐不肯害人性命。不免一邊首明上司。一邊具稟到府。兩處夾攻。怕他不死。好計好計。正是計就月中擒玉免。謀成日裡捉金烏。〔下〕)</span></p>
</div>
<div class='div-other'><a id='mulu20' />
<p class='h1'>公庭鞫認分第十三　<span class='note-inline'>(外冠帶執事隨上)</span></p><p>〔西地錦〕　聲蜚五馬臨安郡。何慚黃郭威名。口碑四野頌棠陰。且喜民康物盛。</p>
<p style="margin-left:1em"><span class='note-inline'>(國泰天心順。官清民自安。明良喜起日。莫作等閑看。下官許自新。臨川人也。職授臨安府尹。自蒞任<span class='corr'>已</span>來。喜得物阜年豐。民歌鼓腹。今乃放告日期。放投文的進來。〔吆喝介〕投文人進。〔雜扮院子投書介〕趙尚書府中。小主趙生員。有稟帖投上老爺。〔許看介〕元來是趙年姪的書。辱承老年伯。推先父之愛。屋烏培植。感不去心。所有切鄰王某。職司稅務。私用官錢。恣取肥家。國課乾沒。此係錢糧重情。恐後事發。罪坐兩鄰。今不首舉。噬臍何及。耑此布告。伏惟台照。不宣。我曉得了。外邊伺候。〔雜叩首應下〕〔許〕[口*賀]。元來王稅司。私用稅錢。係監守自盜。律該處斬。待勘問明白。然後定罪。左右。拿王稅司。立刻到府。鞫審無違。〔雜應下〕〔永上〕)</span></p>
<p>〔北四邊靜〕　急煎煎離家來至。<span class='note-inline'>(方纔有人說。太爺呌我。)</span>心驚意駭。舉步難移。這事蹺蹊。<span class='note-inline'>(我想起來。)</span>這禍事深無底。<span class='note-inline'>(〔差上〕老爺正來呌你。立刻要審。快走快走。〔永〕)</span>煞甚猜疑。情難料理。呀。莫不是走露了那椿私事。</p>
<p style="margin-left:1em"><span class='note-inline'>(〔差〕稟老爺。王稅司拏到。〔許〕王稅司。你可知罪麼。〔永〕卑職不知罪。〔許〕本府聞得你。監守自盜。私用稅錢。可是有的麼。〔永〕沒有見證。〔許〕現有趙生員出首你。〔永〕呀。這是冤業到了。)</span></p>
<p>〔耍孩兒〕　前生冤業今遭際。禍起南屏泊柳隄。<span class='note-inline'>(那日卑職與妹子。泛舟湖上。舟泊南屏。卑職上岸訪客。不料有趙公子突至。他見舟中無人呵。)</span>將身跳入孤舟內。狠心瞥地生奸計。無法無天把女眷欺。百般言語相調戲。<span class='note-inline'>(那時卑職。偶然撞到。)</span>一時間將他叱退。他便公挾讎私。</p>
<p style="margin-left:1em"><span class='note-inline'>(〔許〕我不問你。公挾私讎。單問你私用稅錢。可是實的麼。〔永〕)</span></p>
<p>〔二煞〕　大丈夫男兒氣。事到公庭怎敢欺。自身自作心無愧。官錢私用非虛事。雪化終須要見屍。<span class='note-inline'>(〔許怒介〕這是果真了。朝廷委你稅務。有何虧你。你只顧肥家利<span class='corr'>己</span>。全不想國法無情麼。〔永〕)</span>我用官錢不為圖家計。<span class='note-inline'>(〔許〕你不圖家計。却為何來。〔永〕咳。大人。)</span>也只為眾生苦惱。一念慈悲。</p>
<p><span class='note-inline'>(〔許〕我且問你。既盜用稅錢。慈悲個甚麼。〔永〕咳。大人。我所用稅錢。盡行放生。凡遇生靈。必然買放。)</span></p>
<p>〔三煞〕　我放生靈百萬餘。把家私。盡數賠。行權暫用朝廷稅。<span class='note-inline'>(〔許〕你把錢糧用過多少了。〔永〕)</span>算來也有三千貫。也只為一念慈悲任意為。<span class='note-inline'>(〔許〕這是朝廷國課。該處斬了。〔永〕)</span>料來一死難逃避。一心替眾生活命。便斬首何辭。</p>
<p style="margin-left:1em"><span class='note-inline'>(〔許〕那鱗甲羽毛。這是天生的異類。原是生來與人喫的。你何苦捨命。定要救他。〔永仰天笑介〕咳。大人。你不知那鱗甲羽毛諸品類。眾生與我心無二。只為當初錯用心。致使今生頭角異。水中遊林裡戲。何忍將來充日計。須臾活捉在刀砧。口不能言眼還覷。或槌搕。或刀刺。牽人滾湯深可畏。<span class='corr'>推</span>毛拔羽割皮鱗。剖腹剜心猶吐氣。美君喉。誇好味。勤子勸妻同噉嗜。只知恣性縱無明。不懼陰司毫髮記。命纔終。冤業至。面對閻王爭敢諱。從頭一一報無差。那時節呵。爐炭鑊湯何處避。)</span></p>
<p>〔四煞〕　痛諸人。苦自迷。任無明。縱性為。殺生害命全不懼。殺他一命還一命。古往今來放過誰。冤冤相報何時<span class='corr'>已</span><span class='note-inline'>(今生或遭殺劫。或天命而亡。皆出前世殺業太多。故有此報。)</span>勸諸賢。今生戒殺。那一世長壽何疑。</p>
<p style="margin-left:1em"><span class='note-inline'>(〔許〕聽你說來。果然言言實義。句句真情。但稅務錢糧。係朝廷重犯。難以救你。如何是好。〔內扮投公文上〕按院有公文一角。投上老爺。〔許看介〕為欽奉聖旨事。稅司王某。盜用稅錢。依律<span class='corr'>擬</span>斬。決不待時。明日午時斬首眾安橋示眾。即着本府官監斬無違。事完繳。呀。賢契不好了。那趙公子。先各上司首告。朝廷<span class='corr'>已</span>知。按院奉旨行文下來。明日將你處斬。如何是好。〔永〕大人。不須憂慮。以卑職一人之命。活數百萬生靈之命。含笑入九泉矣。何懼之有。)</span></p>
<p>〔煞尾〕　打開生死門。跳出紅塵外。一身清淨西歸去。<span class='note-inline'>(生靈生靈)</span>願將此功德呵。速到西方上品會。<span class='note-inline'>(〔押下〕)</span></p>
<p style="margin-left:1em"><span class='note-inline'>(〔許〕難得難得。分付地方。打點法場。不得違悞〔左右應介〕〔許〕正是閻王註定三更死。定不留人到四更。)</span></p>
</div>
<div class='div-other'><a id='mulu21' />
<p class='h1'>腸斷聞音分第十四　<span class='note-inline'>(妹上)</span></p><p>〔夜行船〕　昨日匆匆離別去。到今朝未見兄歸。窗外鴉鳴。心中縈繫。凶吉未知何事。</p>
<p style="margin-left:1em"><span class='note-inline'>(公庭一去杳無音。骨肉同胞繫念深。恰似和針吞却線。刺人腸肚繫人心。昨日哥哥。被府中喚去。未知消息。到今日尚未回家。好生牽掛人也。早晨着院子打聽消息。怎麼還不見到來。〔院急上〕)</span></p>
<p>〔不是路〕　急報因由。兩脚如飛汗雨流。<span class='note-inline'>(呀。小姐。不好了。〔妹〕怎麼說。)</span>〔院〕事堪憂。<span class='note-inline'>(那趙公子呵。)</span>挾恨分明捏報讎。把書投。臨安府裡親出首。<span class='note-inline'>(〔妹〕他首甚的。〔院〕他首老爺呵。)</span>私用官錢把國課偷。<span class='note-inline'>(那太爺呵。)</span>深追究。公庭鞫審多時候。<span class='note-inline'>(那太爺到有憐憫之心。不料按院行文下來。要依律處斬。〔院哭介〕老爺呵。)</span>在今朝梟首。今朝梟首。</p>
<p style="margin-left:1em"><span class='note-inline'>(〔妹哭介〕阿呀。哥哥。)</span></p>
<p>〔前腔〕　驟聽添憂。禍到如山不自由。淚雙流。平白身家一旦休。<span class='note-inline'>(哥哥。早知如此。悔不當初。)</span>禍臨頭。霎時變起如何救。控訴無門怨氣浮。<span class='note-inline'>(〔哭倒介〕〔院〕小姐。快甦醒。)</span>你休僝僽。<span class='note-inline'>(那老爺在法場上呵。)</span>親人眼望多時候。<span class='note-inline'>(小姐。)</span>你快須急走。快須急走。</p>
<p style="margin-left:1em"><span class='note-inline'>(事不宜遲。快到法場。相會一面。若再躭擱。永不相見矣。〔妹〕我骨折心驚。這苦幾曾經慣。)</span></p>
<p>〔香柳涼〕　喘吁吁氣衰。喘吁吁氣衰。舉步難抬。<span class='note-inline'>(〔作跌倒介〕〔院作扶介〕小姐。你莫非跌壞那裡。〔妹〕)</span>我金蓮踢損無如奈。〔合〕淚悽惶滿腮。淚悽惶滿腮。恨殺那喬才。平白將人害。禍從天降來。禍從天降來。若要重回。今生難再。</p>
<p style="margin-left:1em"><span class='note-inline'>(〔院〕小姐。可快行幾步。〔同〕)</span></p>
<p>〔前腔〕　過長街短街。過長街短街。休得徘徊。法場重犯難擔待。好傷心痛哀。好傷心痛哀。這苦實難捱。〔妹〕同胞永割愛。〔合〕禍從天降來。禍從天降來。若要重回。今生難再。</p>

<div class="lg regular" style="margin-left:0em;"><div class='lg-row'>〔院〕無端衰禍一時侵　〔妹〕痛殺分離手足情</div>
<div class='lg-row'>〔合〕當權孰肯行方便　提出天羅地網人</div>
</div></div>
<div class='div-other'><a id='mulu22' />
<p class='h1'>仁賢臨難分第十五　<span class='note-inline'>(小旦扮觀音大士上)</span></p><p>〔聲聲慢〕　法力圓通。慈悲普度。大千沙界廣無邊。到處聞聲救苦。</p>
<p style="margin-left:1em"><span class='note-inline'>(自家觀音<span class='corr'>大士</span>便是。今有永明禪師。為法忘軀。身<span class='corr'>臨王難</span>。<span class='corr'>想</span>他修行時節<span class='corr'>已</span>到。不免將我普門品中。金剛三昧。示現法場。教他脫離苦海。剃<span class='corr'>度修</span>行。亦是<span class='corr'>權</span>巧方便。正是從今伸出拏<span class='corr'>雲手</span>。救取蓮宗會裡人。〔下〕〔<span class='corr'>永花挷</span>〕〔丑<span class='corr'>副扮劊子押上</span>〕)</span></p>
<p>〔園林好〕　我臨刑身心泰然。[打-丁+棄]一死甘心九泉。也只為廣行方便。原不敢負龍天。原不敢負龍天。</p>
<p style="margin-left:1em"><span class='note-inline'>(來此想是眾安橋麼。〔劊〕正是法場上了。本府太爺。尚未到來。且在此伺候。〔妹院上〕)</span></p>
<p>〔前腔〕　一路裡悽惶淚漣。戰驚驚魂飛九天。<span class='note-inline'>(〔院〕小姐。前面就是法場了。〔妹〕)</span>到法場看看不遠。心好似熱油煎。好教我痛難言。</p>
<p style="margin-left:1em"><span class='note-inline'>(〔妹院相見大哭介〕〔永〕妹子。你自宜珍重。再不要啼哭我。〔妹〕)</span></p>
<p>〔江兒水〕　一見肝腸裂。教人苦怎言。霎時禍起蕭牆變。<span class='note-inline'>(那賊子呵。)</span>無端平白將人陷。連枝手足今朝斷。<span class='note-inline'>(〔哭介〕哥哥。)</span>似夢裡相逢難見。撇得我舉目無人。更有誰人看管。<span class='note-inline'>(〔院〕)</span></p>
<p>〔前腔〕　主僕情深重。相看苦萬千。這場冤業誰憐念。從今永訣難留戀。將身代死心情愿。<span class='note-inline'>(小人情愿將身替死。〔永〕這是我自作自受。你怎生替得。〔院哭介〕)</span>教我含悲負怨。若要相逢。除是他生再見。</p>
<p style="margin-left:1em"><span class='note-inline'>(〔永〕你二人呵。)</span></p>
<p>〔玉交枝〕　不須悲怨。死和生。分明在天。臨刑何必容顏變。須當效古聖先賢。<span class='note-inline'>(你二人。我死之後。速速修行。脫離了苦海。)</span>修行及早莫遲延。西方與你重相見。〔妹院〕承屬付。敢忘至言。痛手足。何時再見。</p>
<p style="margin-left:1em"><span class='note-inline'>(〔內吆喝〕〔劊催趕介〕太爺到了。快走快走。〔妹院哭介〕)</span></p>
<p>〔川撥棹〕　難留戀。妹兄情從此斷。霎時兒身喪黃泉。霎時兒身喪黃泉。料今生無由再圓。念音容魂夢牽。脫紅塵證寶蓮。<span class='note-inline'>(〔妹院拜介〕)</span></p>
<p>〔尾聲〕　臨刑拜別肝腸斷。<span class='note-inline'>(〔永〕)</span>你不必悲啼兩淚漣。<span class='note-inline'>(〔妹院〕)</span>多應是前生緣分淺。</p>
<p style="margin-left:1em"><span class='note-inline'>(〔院妹下〕〔許執事上〕)</span></p>
<p>〔西地錦〕　森嚴王法果無情。立見魂消幻影。</p>
<p style="margin-left:1em"><span class='note-inline'>(王稅司。非是我不救你。奈國課重情。朝廷主意。况期限逼迫。難以申救。今日之事。我也不忍。〔永〕深蒙大人垂念。足感高情。大丈夫視死如歸。曾不動念正是生死本來空。臨刑一笑終。將頭臨自刃。一任斬春風。〔許〕咳。果然難得。〔劊〕稟老爺午時三刻到了。〔許〕既是午時。起鼓開刀。〔內擂鼓介〕〔觀音立雲端雜扮金剛神繞場介〕〔鼓絕行斬刀仵三段介〕〔劊稟介〕呀。老爺不好了。分明是箇妖怪。一刀砍去。火光直冒。刀拆三段。〔許〕有這等異事。待我看來。呀。果然三段。)</span></p>
<p>〔撲燈蛾〕　今朝事太奇。今朝事太奇。五彩祥雲聚。仔細翹瞻望。<span class='note-inline'>(〔眾〕那空中。可不是觀音菩薩也。〔拜介〕)</span>分明菩薩臨凡也。都至心頂禮。慈悲廣大果非虛。一霎時把人救濟。快鬆伊。從今釋放他歸去。</p>
<p style="margin-left:1em"><span class='note-inline'>(〔許〕左右。把挪鬆了。果然人有善願。天必從之。王稅司。你不須憂慮。待我一邊申明上司。一邊連夜造本。明日早朝。面奏殿下。盡情保奏。必蒙蠲釋。今日且到衙中歇息。候旨便了。〔永〕多謝大人厚恩。)</span></p>

<div class="lg regular" style="margin-left:0em;"><div class='lg-row'>〔永〕臨刑白分喪黃泉　〔許〕視死如歸不變顏</div>
<div class='lg-row'>〔眾〕摧拆剛刀非是偶　〔許〕敢將善事奏金鑾</div>
</div></div>
<div class='div-other'><a id='mulu23' />
<p class='h1'>恩沾蠲釋分第十六　<span class='note-inline'>(未扮黃門官上)</span></p><p style="margin-left:1em"><span class='note-inline'>(寶鼎香浮瑞藹濃。珮環聲振未央鐘。太平天子朝元日。五色雲車駕六龍。自家黃門官便是。今日早朝。恐有百官奏事。只得在此伺候。〔許上〕)</span></p>
<p>〔點絳唇〕　瑞藹楓宸。崔巍宮闕吳山曉。玉壺仙島。此地差多少。</p>
<p style="margin-left:1em"><span class='note-inline'>(不寢因封奏。奇緣啟聖明。願聞湯主網。人被好生恩。下官連夜造本。保奏王稅司。今<span class='corr'>已</span>到午門外廂。不免進去。〔黃〕來者何官。丹墀傭伏。〔許〕臣乃臨安府尹。有本達上。〔黃〕有何文表。就此披宣。〔許〕)</span></p>
<p>〔駐雲飛〕　恭對丹墀。伏為江干一稅司。私用朝廷稅。蒙旨批該死。嗏。王法豈容私。官街梟示。不料當場。忽有驚人事。<span class='note-inline'>(〔黃〕有何奇事。〔許〕感得觀音菩薩現身。所斬剛刀。拆為三段。)</span>摧折剛刀眾所知。</p>
<p style="margin-left:1em"><span class='note-inline'>(〔黃〕此人德行何如。許)</span></p>
<p>〔前腔〕　德厚心慈。所用官錢不為私。將來盡布施。贖放生靈死。<span class='note-inline'>(〔黃〕臨刑之際。顏色變否。〔許〕)</span>嗏。臨死不躊躕。容顏無異。視死如歸。濟物心無二。舍<span class='corr'>己</span>忘生世所希。</p>
<p style="margin-left:1em"><span class='note-inline'>(〔黃〕木上。趙龍挻身出首。為公為私。一併陳奏。〔許〕)</span></p>
<p>〔前腔〕　趙姓庸儒。亦是當今紈袴兒。<span class='note-inline'>(係趙尚書之子生員趙龍。恃勢倚強。所為不法。)</span>謀佔伊親妹。挾恨生奸計。嗏。因此發陰私。將他首舉。豈料皇天。善惡難欺昧。特此陳情候旨施。</p>
<p style="margin-left:1em"><span class='note-inline'>(〔黃〕元來如此。待我與你轉達大聽。可在午門外候旨。正是眼望捷旌旗。耳聽好消息。〔虛下〕〔許〕)</span></p>
<p>〔神仗兒〕　振衣肅起。振衣肅起。把威儀暫霽。伏愿重瞳看<span class='corr'>已</span>。忽爾天顏變喜。頃刻裡。耑聽耳邊消息。<span class='note-inline'>(王稅司呵。)</span>生和死。在須臾。生和死。在須臾。</p>
<p style="margin-left:1em"><span class='note-inline'>(〔黃捧旨上〕聖旨到。跪聽宣讀。詔曰。至德至美。莫大好生。聖人之心。無非愛物。朕以涼德。撫鎮一方。保育綏和。實慚厥命。今聞鎮將王某放生一事。體朕好生之心。為國造綿長之福。符先帝之夢。愜盛德之風。大快朕心。所用官錢。盡行蠲免。所犯罪由。悉皆赦宥。查得首人趙龍。首舉雖真。積惡<span class='corr'>已</span>久。謀兄佔產。奸嫂滅偷。天惡元內。難逃漏網。着撫按官斬首示眾。以警奸惡。無違欽哉。謝恩。〔許〕千歲千千歲。〔黃〕適符先帝之夢。龍顏大悅。)</span></p>
<p>〔滴溜子〕　今日裡。今日裡。夢符聖瑞。聞卿奏。聞卿奏。主心大喜。〔令〕頃刻頓蒙恩赦。善惡報無差。害人自斃。須信人生。方便第一。</p>

<div class="lg regular" style="margin-left:0em;"><div class='lg-row'>〔許〕一封朝奏九重天　〔黃〕契合天心幸保全</div>
<div class='lg-row'>今日得蒙恩赦後　猶如缺月再重圓</div>
</div></div>
<div class='div-other'><a id='mulu24' />
<p class='h1'>割恩雲水分第十七　<span class='note-inline'>(妹上)</span></p><p style="margin-left:1em"><span class='note-inline'>(驀地遭顛釁。孤危悶轉增。〔院上〕一從寥落後。相對淚沾巾。〔妹〕院子。我聞得老爺臨斬不變。刀折三段。因此釋放。此事真否。〔院〕小人也聞得這般說。今在太爺衙署中。正欲稟知小姐。同去相見。〔妹〕若果如此。謝天謝地。就此前去便了。〔妹〕)</span></p>
<p>〔勝如花〕　身如絮。魂亂飛。為甚身臨鬧市。也只為驟雨狂風。頓教人流離顛沛。漫自揮粉顏珠淚。〔合〕想昨朝死生別離。又誰知相逢有期。缺月重輝。似枯枝再蕊。說不盡許多心事。最傷心拆散東西。</p>
<p style="margin-left:1em"><span class='note-inline'>(〔院〕來此<span class='corr'>已</span>是衙署了。待我問一聲。裡邊有人麼。〔內〕尋那一位。〔院〕尋稅司王爺。〔內〕王爺有請。〔永上〕)</span></p>
<p>〔前腔〕　危如露。得放回。<span class='note-inline'>(〔妹院哭介〕)</span>不道今生重會。〔永〕只因我禍患臨頭。連累你孤身無倚。何日遂同胞恩義。〔合〕想昨朝死生別離。又誰知相逢有期。缺月重輝。似枯枝再蕊。說不盡許多心事。最傷心拆散東西。</p>
<p style="margin-left:1em"><span class='note-inline'>(〔雜扮承直持笏隨許上〕)</span></p>
<p>〔掛真兒〕　奏罷歸來添喜氣。感聖恩蠲赦無餘。</p>
<p style="margin-left:1em"><span class='note-inline'>(〔永〕恩相回來了。〔許〕回了。〔揖介〕這是何人。〔永〕是吾幼妹。〔許〕好貞靜幽閒。洵乃閨中之秀。恭喜了。朝廷聞奏。主心大悅。所用官錢。悉皆蠲免。所犯罪名。盡行赦宥。如今一些沒事了。〔永〕天長地久。此德難酬。石爛江枯。大恩不泯。卑職有一拜。〔拜介〕)</span></p>
<p>〔鶯翻玉肚〕<span class='note-inline'>(〔黃鶯兒〕)</span>大德與天齊。感恩私。淚兩頤。階前叩首深深謝。<span class='note-inline'>(〔玉胞肚〕)</span>念宏恩圖報何年。感重生刀下微軀。〔合〕從來陰德報非虛。福祉綿綿無絕期。</p>
<p style="margin-left:1em"><span class='note-inline'>(〔永〕卑職有一言。稟上恩相。念某刀下餘生。無心戀世。到頭一劫。雖免無常。因此決意修行。深山辦道。所有幼妹。孤立無依。望恩相垂憐。收為義女。此僕亦送於門下。聊充執鞭。未知尊意若何。〔許〕老夫亦不久辭職還鄉。年老無人。此事甚好。只恐有辜重託。〔永〕妹子過來拜了恩相者。〔妹拜介〕)</span></p>
<p>〔催拍〕　念奴家弱質蒲軀。未全知溫清禮儀。望乞垂慈。望乞垂慈。<span class='note-inline'>(〔哭介〕哥哥。)</span>纔得團圓。却又別離。怎不教人。珠淚雙垂。〔合〕從今去世外修持。相憶處。夢魂飛。</p>
<p style="margin-left:1em"><span class='note-inline'>(〔永〕院子過來。叩見了新主。〔院叩介〕)</span></p>
<p>〔前腔〕　愧長鬚無知蠢軀。念駑駘怎能疾馳。感得提攜。感得提攜。<span class='note-inline'>(〔叩永哭介〕阿呀。恩主。)</span>撫育情深。一旦睽違。破鏡難圓。何年再輝。〔合〕從今去世外修持。相憶處。夢魂飛。〔許〕</p>
<p>〔前腔〕　你二人不必悲啼。料團圓終須有期。今當暫離。今當暫離。出世高風。回首雲泥。他日成功。必證菩提。〔合〕從今去世外修持。相憶處。夢魂飛。</p>
<p style="margin-left:1em"><span class='note-inline'>(〔永〕卑職就此告別也。〔許〕尊意<span class='corr'>已</span>決。難以強留。)</span></p>
<p>〔一撮棹〕　難留住。不覺意淒其。〔妹〕親手足。頃刻即生離。〔院〕西風裡相對處淚沾衣。〔合〕難分手。腸斷夕陽西。若要重相見。除非魂夢裡從今望。天外草萋萋。</p>

<div class="lg regular" style="margin-left:0em;"><div class='lg-row'>〔許〕兄妹本聯芳　〔妹〕生離欲斷腸</div>
<div class='lg-row'>〔永〕從今分手去　〔合〕各自躲無常</div>
</div></div>
<div class='div-other'><a id='mulu25' />
<p class='h1'>千里瞻風分第十八　<span class='note-inline'>(副淨扮翠巖禪師大笑上)</span></p><p style="margin-left:1em"><span class='note-inline'>(大千沙界浩茫茫。一笑收來箇裡藏。若使凡情消息盡。不修聖諦也無妨。自家翠巖禪師便是。今日有一肉身菩薩。投俺出家。不免就此降伏其心。引皈三寶。有何不可。正是因緣時節到。果熟自然成。〔虛下〕〔永道服上〕)</span></p>
<p>〔江風〕　別家鄉。回首烟雲障。野鶴閒雲矌。這風光。不似當初。那顛沛愁心狀。疎林列幾行。疎林列幾行。雲山路渺茫。訪明師。特即瞻方丈。</p>
<p style="margin-left:1em"><span class='note-inline'>(聞得翠巖禪師。門風陡峻。因此越江而來。求他剃度。迤[這-言+里]行來。此間<span class='corr'>已</span>是。呀。你看山扉謹閉。不免試叩者。〔叩門介〕〔翠〕頻將閒拄杖。指引路迷人。〔作開門相見介〕原來是位居士。居士高姓大名。仙鄉何處。〔永〕大師聽稟。)</span></p>
<p>〔鎖南枝〕　臨安郡。樓幻身。姓王某甲是法名。鎮將任華亭。錢塘權稅印。<span class='note-inline'>(〔翠〕為何到此〔永〕)</span>離火宅。求出塵。特特訪明師。望乞垂憐憫。〔翠〕</p>
<p>〔前腔〕　深山院。木石鄰。<span class='note-inline'>(我出家人。黃虀度日。破衲遮形。若非運水搬柴。定是墾田掘地。)</span>破衲鶉衣聊蔽形。淡飯過平生。頭陀行苦行。你宦族子。怎受得這苦辛。<span class='note-inline'>(我這佛法門中。)</span>戒律甚森嚴。不敢相應允。</p>
<p style="margin-left:1em"><span class='note-inline'>(〔永〕弟子身雖遊宦。志尚清修。因用國課放生。遂乃當場處斬。幸蒙佛佑。得荷再生。從今克念修持。决欲脫離苦海。凡有戒律。永悉遵依。若有虛言。泥犁甘受。〔翠〕觀汝出言真實。立志堅剛。決非泛泛之徒。堪作吾門種草。我與你剃度便了。〔永喜拜介〕)</span></p>
<p>〔金衣罩皂袍〕　千里特相親。感吾師救拔深。慈悲普濟心不吝。從今出塵。脫離火坑。千生流浪今番定。〔翠〕三皈五戒。你堅持勿輕。六度萬行。你隨緣漸增。你修行晝夜須精進。</p>
<p style="margin-left:1em"><span class='note-inline'>(〔永〕吾師尊誨。安敢有違。不知有何法門。頓能斷除生死。〔翠〕若欲勦絕無常。必須見性成佛。此是最上一乘。不可多得。還有一箇法門。名為一行三昧。但念阿彌陀佛。此名徑路修行。若能一心。即生淨土。)</span></p>
<p>〔皂袍裹金衣〕　堪羨西方殊勝。那彌陀悲願。接引迷情。琉璃地上絕纖塵。蓮臺九品真清淨。若能持念。皆獲往生。因緣福報。殊非小乘。與諸尊菩薩常親近。〔永〕感師尊。慈航普濟。導我出迷津。</p>
<p style="margin-left:1em"><span class='note-inline'>(〔翠〕我有警僧銘。一篇。當為汝說。汝須諦聽。〔永〕弟子願樂欲聞。〔翠〕凡一披緇。便非庸類。豈可泛常。僅同俗輩。立志立心。宜勇宜銳。處眾處獨。宜韜宜晦。若啞若聾。如癡如醉。埋光埋名。養智養慧。隨動隨靜。忘外忘內。離聖離凡。拔羣拔萃。一粥一飯。信施信餽。飽享飽飡。須慚須愧。勿效庸僧。成羣逐隊。說李說張。雜瘨雜穢。爭是爭非。誇能誇會。本性本真。盡盲盡昧。凡戒凡律。或犯或背。虛朝虛暮。喪月喪歲。可悲可憐。必沉必墜。常警常醒。滅殃滅罪。〔永〕弟子謹當如教修持。〔翠〕觀汝因緣。不在此地。在於天台詔國師會下。發明心要。汝與杭州錢王。大有宿緣。不日于永明禪剎。宏通佛法。切記吾囑。待明日五鼓。與汝剃度下山便了。〔永〕多謝吾師救拔。)</span></p>

<div class="lg regular" style="margin-left:0em;"><div class='lg-row'>〔翠〕修行宏道有因緣　〔永〕度我離凡豈偶然</div>
<div class='lg-row'>〔翠〕若得發明心要後　〔永〕方知淨土即西禪</div>
</div></div>
<div class='div-other'><a id='mulu26' />
<p class='h1'>指迷護法分第十九　<span class='note-inline'>(淨扮高麗王眾將隨上)</span></p><p>〔菊花新〕　威雄海外列天驕。風物依稀似漢朝。地勢接金遼。且喜邦稱有道。</p>
<p style="margin-left:1em"><span class='note-inline'>(地佔東南王氣浮。汪洋遙接海天秋。山河表裏金湯固。統領東南二百州。自家高麗國王便是。身居夷長。位列人王。雖非中國元君。實乃東方首國。自從歸順中華。至今河清海晏。好徼天福庇也。目今時值秋高。朝廷無事。不免出城打圍一番。多少是好。眾將官就此起兵前去。〔眾起兵介〕〔高〕)</span></p>
<p>〔普天樂〕　塞雲迷。邊風勁。振軍威惟吾令。風塵起。風塵起。萬馬奔騰。氣赳赳海嶽平吞。<span class='note-inline'>(〔眾合〕呀)</span>聽金鳴鼓振。旗旛耀日明。喜孜孜馬前架着。架着走狗飛鷹。</p>
<p>〔北朝天子〕　亂紛紛出城。到山場野村。撤開韁四下都圍定。<span class='note-inline'>(〔眾喊介〕)</span>山崩海沸。似雷轟喊聲。布鐵網。迷魂陣。馬隊兒緊跟。步卒兒齊奔。找尋找尋找找尋。略遲延身干軍令。身干軍令。望深林。須前進。望深林。須前進。</p>
<p style="margin-left:1em"><span class='note-inline'>(〔高〕來到什麼地面了。〔眾〕前面是天山了。〔高〕我想此天山。當日薛仁貴三箭成功。不料回朝。被奸臣嫉妬。把他許大功勞。盡行埋沒。可惱可惱。)</span></p>
<p>〔普天樂〕　弔英雄。真堪敬。逞雄威。把天山定。奸臣妬。奸臣妬。埋沒功勳。好教人恨滿胸襟。<span class='note-inline'>(〔眾合〕呀)</span>聽金鳴鼓振。旗幡耀日明。喜孜孜馬前架着。架着走狗飛鷹。</p>
<p>〔北朝天子〕　馬蹄兒疾似雲。鷹犬兒眼更清。山禽野獸難逃命。東飛西走。盡魂消膽驚。有窩巢。難投奔。狠搜尋不停。徧馳驅繞林。小心小心小小心。用心勤。賞功不吝。賞功不吝。急班師。休違令。急班師。休違令。</p>
<p style="margin-left:1em"><span class='note-inline'>(〔未扮瘋庵僧上〕〔眾〕稟大王。前面有瘋僧擋路。〔瘋相見作瘋介〕〔高〕你那瘋僧。從何而來。〔瘋〕從靈山而來。〔高〕來此何幹。〔瘋〕俺特來見你。〔高〕見我寡人。有何話說。〔瘋笑介〕得好休時正好休。如何忘却舊根由。傷生害命因何事。莫待沉淪不出頭。好快活也。好快活也。你不記得身攖殘疾。到我廬山。與你師兄同時發愿。愿為人王。護持佛法。如今你師兄在杭州宏通禪上。廣化眾生。汝今不去護法。反在此傷生害物。〔又大笑介〕只恐你一失人身。萬劫難復。可不枉了你累世修持也。〔高冷笑介〕一派瘋顛之言。全無實據。寡人幼育深宮。長登王位。並不曾發什麼愿。這一派浮談。從何而至。〔瘋〕料你也忘了。前面有一池清水。請大王一照。〔高同眾照水介〕〔瘋〕權將三昧水。照出昔時因。〔下〕〔高照水大驚介〕方纔那顛師何在。〔眾〕一霎時不見了。〔高〕是義聖師到此。〔望空拜介〕)</span></p>
<p>〔滴溜子〕　愧微軀。愧微軀。多生迷謬。感吾師。感吾師。靈山來到。使我清流鑑照。方識舊根苗。因緣非小。速速差官。護法南朝。</p>
<p style="margin-left:1em"><span class='note-inline'>(〔眾〕<span class='corr'>適</span>纔臨水。見大王圓頂方袍。是一僧相。〔高〕這是我<span class='corr'>往</span>昔夙因。汝輩怎曉。我平日曾聞杭州有壽禪師。<span class='corr'>萬</span>善莊嚴。化行海外。真乃大善知識。不免就差行大官。賷紫金鉢盂一圓。七寶番錦袈裟一襲。紫<span class='corr'>晶</span>念珠一串。黃金千兩。到杭州地面。造一大寺。供養禪師。俺這里就傳位太子。修行去也。眾將官。把園場中所獲生靈。盡行釋放。就此班師。〔眾應放介〕)</span></p>
<p>〔金錢花〕　班師就此回朝。回朝靈山到此途遙。途遙。從今識得舊靈苗。傳寶位。與兒曹。遙護法。肯辭勞。<span class='note-inline'>(〔下〕)</span></p>
</div>
<div class='div-other'><a id='mulu27' />
<p class='h1'>拈鬮灌露分第二十　<span class='note-inline'>(永上)</span></p><p>〔卜算子〕　<span class='corr'>已</span>事發明來。迸斷黃金索。業識從來認主翁。此際難撈摸。</p>
<p style="margin-left:1em"><span class='note-inline'>(某甲自別吾師。果到天台。發明心地。至今隨緣任運。但我初念。本欲萬善莊嚴。宏通淨土。使上根菩薩。禪土兼修。淺智凡夫。單修安養。俾人人成佛。箇箇無生。豈不美哉。但未知機緣若何。不免拈作二鬮。卜問如來。以便宏法者。咳。龍天龍天。)</span></p>
<p>〔金索掛梧桐〕　我卜問再推求。七次重稽首。只為修行岐路難成就。悲心願未酬。謾殷憂。欲覓箇醫方作渡舟。<span class='note-inline'>(這是禪定一關。這是淨土莊嚴一關。)</span>禪宗淨土交相扣。恭對如來作二關。<span class='note-inline'>(〔拜介〕)</span>深深叩。望分明指示莫夷猶。好教我一意專修。水乳相投。密仗蒼穹佑。</p>
<p style="margin-left:1em"><span class='note-inline'>(〔取鬮看介〕〔呀〕元來又是莊嚴淨土一關。我這卜問是第七次了。仍舊如前。從今已後。萬善齊修。一心淨土便了。如今且喜身心安樂。不免趺坐入定片時。〔永趺坐介〕〔先善財演接引勢〕〔次出觀音〕〔龍女持淨瓶隨上〕)</span></p>
<p>〔步逍遙〕　茫茫苦海施無畏。慈忍成三昧。凡夫受盡虧。只為無明。妄受無邊罪。我隨地發慈悲。消他業障增他慧。</p>
<p style="margin-left:1em"><span class='note-inline'>(來此已是壽禪師方丈。我觀此人。曾供養百千諸佛。今乃代佛宣化。廣度眾生。不久功圓。成等正覺。但他世智凡心。未得辯才三昧。不免將我甘露水。灌入他口。助彼辯才。庶可發明禪土。著述大乘。以流通後世。〔轉身介〕善男子。汝莊嚴淨土。與彌陀同一悲願。普利羣生。功德無量。我今特來灌汝甘露。令汝獲大辯才。說法無畏者。此甘露呵。)</span></p>
<p>〔六犯清音〕<span class='note-inline'>(〔梁州序〕)</span>從前修證。百千三昧。成此醍醐上味。諸天妙供。安能彷彿些須。<span class='note-inline'>(〔作灌露介〕此露入口呵。〔桂枝香〕)</span>甘馥通靈胃。清涼沁入脾。<span class='note-inline'>(〔排歌〕)</span>諸根淨。萬法齊。笑談嘻怒盡珠璣。<span class='note-inline'>(自今已後。〔解三醒〕)</span>言言著述皆元妙。法法圓通世所希。<span class='note-inline'>(〔皂羅袍〕)</span>廣開方便。悲愍眾愚。宏通淨土。休換別題。一葦苦海頻施濟。<span class='note-inline'>(善男子。可密自護持。莫教退失。〔黃鶯兒〕)</span>意休疲。待功成行滿。指日證菩提。</p>
<p style="margin-left:1em"><span class='note-inline'>(聊將甘露圓通水。成就莊嚴淨土人。〔下〕〔永驚起介〕呀。方纔定中。分明見普門大士。灌我甘露。至今五內好清涼也。)</span></p>
<p>〔東甌令〕　修禪定。見大悲。他灌我清涼甘露水。增吾慧日消愆罪。<span class='note-inline'>(弟子有何德能。敢勞菩薩垂佑。)</span>頓使我心增愧。<span class='note-inline'>(從今<span class='corr'>已</span>後。日課一百八事。以為助道因緣。)</span>工夫百八莫教虧。一意好西歸。</p>

<div class="lg regular" style="margin-left:0em;"><div class='lg-row'>欲生淨土苦修行　萬善莊嚴助道因</div>
<div class='lg-row'>莫把光陰閒喪却　光陰一寸值千金</div>
</div></div>
<div class='div-other'><a id='mulu28' />
<p class='h1'>開權顯實分第二十一　<span class='note-inline'>(老旦扮內監上)</span></p><p style="margin-left:1em"><span class='note-inline'>(五雲深鎖舊含元。仙掌芙蓉覆瑞烟。莫道深宮無底事。一身常在至尊前。自家英御殿中。督工內監。鄭勳便是。我王爺聞得永明禪師。萬善莊嚴。專修淨土。日課一百八事。夜間行道念佛。乃極口讚歎道。自古求西方。未有若此之專切者。因此發內帑五千兩。建造香嚴寶殿供養大師。令俺督工監造早<span class='corr'>已</span>成就。今日奉旨。開堂說法。百官俱集。同往瞻禮。約此間相會。想就到也。〔生外丑冠帶上〕〔生〕)</span></p>
<p>〔望遠行〕　沿湖取道。日透金光晃耀。〔外〕烟煖風輕。又是柳舒花笑。〔丑〕休貪湖上風光。且叩禪門元要。〔合〕難得遇一時同到。</p>
<p style="margin-left:1em"><span class='note-inline'>(〔生〕下官京畿道劉遵便是。〔外〕下官府尹褚希賢便是。〔丑〕下官鎮南將軍董彪便是。請裡面奉揖〔眾作禮介〕鄭眾先兒纔來。俺們等候多時了。〔眾〕喜得一時同到。可謂佛日增輝。〔鄭〕此去永明不遠。好一派湖色。可去了輿馬冠帶。沿湖適趣。尊意若何。〔眾〕鄭老先所見極妙。〔眾換公服行介〕〔劉褚〕)</span></p>
<p>〔八聲甘州〕　遙瞻翠嶠。盻水光山色。觸處堪描。<span class='note-inline'>(〔鄭〕這是雷峰塔了。〔劉褚〕)</span>雷峰醮影。最喜夕陽斜照。<span class='note-inline'>(〔鄭〕那一帶是三天竺路。〔劉褚〕)</span>叠嶂遠迷三竺寺。<span class='note-inline'>(〔董〕好一帶六條橋。〔劉褚〕)</span>二水中分六畫橋。〔合〕清閒境。勝市朝。南屏堪羨遠鐘敲。英雄輩。出世豪。雲臺爭似釣臺高。<span class='note-inline'>(〔鄭董〕)</span></p>
<p>〔前腔〕　如梭歲月拋。歎百年都被蠅蝸勞擾。少年豪氣。到今日兩鬢蕭蕭。功名枉自窺蟻穴。世事渾如夢鹿蕉。〔合〕歌纖調。舞細腰。五陵裘馬<span class='corr'>已</span>寥寥。無常限。人怎逃。豪華千古伴蓬蒿。</p>
<p style="margin-left:1em"><span class='note-inline'>(一路清談。不覺<span class='corr'>已</span>到。〔雜扮知客見介〕大師正出陞座。請各位老爺聽完了法。方丈相見便了。〔眾〕宿緣有幸。來得怡好。〔內擂鼓長幡〕〔副淨扮首座〕〔末扮維那〕〔旦扮侍者持杖隨永上〕〔永登座拈香〕〔眾舉香讚〕〔各官拜介〕)</span></p>
<p>〔香讚〕</p>
<p style="text-indent:0em" class="lg-abnormal"><div class='lg-row'>金爐烟裊。瑞靄氤氳。大千沙界悉蒙熏。寶葢結詳雲。大眾咸臨。萬德盡圓成。</div>
</p><p>南無雲來集菩薩摩訶薩。〔三稱〕</p>
<p style="margin-left:1em"><span class='note-inline'>(〔永〕今日臨座。端為統轄江南十四州。錢王殿下。建立香嚴寶殿。供養老僧。因令登座說法。普利羣生。〔內鳴大鑼三下〕〔首座唱云〕法筵龍象眾。當觀第一義。〔內又鳴大鑼一下〕〔永〕若論第一義。此時正好捲席而散。直得老僧口掛壁上。爭奈諸人不會。老僧不惜口業。將絡葛藤。與大眾註破。此中第一義。本來無實句。開口落二三。舉意千萬里。任運現騰騰。咬嚼沒滋味。不許眾人知。只堪自嘿會。諸佛難把捉。是箇活關棙。此是立地成佛的門頭。非凡夫淺智可到。所以古來悟去者固多。錯會者亦不少。若非落于陰魔。便乃撥無因果。依舊打入骨董。流轉三塗。雖是善因。反招惡果。不如把一句阿彌陀佛。晝夜修持。如子憶母。若得一心不亂。管教七日成功。老僧平日。有四箇料揀。今日布施大眾。有禪有淨土。猶如戴角虎。現世為人師。來生作佛祖。有禪無淨土。十人九錯路。陰境忽現前。瞥爾隨他去。無禪有淨土。萬修萬人去。但得見彌陀。何愁不開悟。無禪無淨土。銅牀併鐵柱。百劫與千生。沒箇人依怙。須知念佛法門。如騎馬拄杖。把穩的生涯。大勢至菩薩。以念佛三昧。獲證圓通。我釋迦如來。說彌陀契經。專揚淨土。况一句阿彌陀佛。不論老幼男女。貴賤賢愚。皆可持念。若得念念不忘。自然打成一片。臨終正命。隨佛往生。正是彌陀一句實中權。普攝三根處處圓。野色更無山隔斷。天光直與水相連。大眾齊聲念佛。〔眾合掌念佛〕〔作禮介〕〔內擂鼓鳴大鑼送下〕〔鄭〕役役浮生。塵勞久蔽。何意垂老。得聞至言。〔眾〕我輩若非夙緣有慶。幾虛度此生矣。〔眾〕)</span></p>
<p>〔針線廂〕　歎利名把人消耗。喜彼岸今朝忽到。聽言言實義皆元妙。頓覺恍開心竅。自今醒却黃粱覺。把聲色豪華一筆消修須早。莫教他閻老出帖相邀。</p>
<p style="margin-left:1em"><span class='note-inline'>(〔雜上〕大師請眾位老爺。方丈敘茶。〔劉〕)</span></p>
<p>〔尾聲〕　聆元喜得皈西教。〔眾〕又聞得禪師見召。幸面對醫王問藥苗。</p>

<div class="lg regular" style="margin-left:0em;"><div class='lg-row'>〔鄭〕大師念佛復兼宗　〔劉〕禪土都來一併融</div>
<div class='lg-row'>〔褚〕識得本來元不二　〔董〕阿誰不在妙蓮中</div>
</div></div>
<div class='div-other'><a id='mulu29' />
<p class='h1'>總評</p><p style="margin-left:2em">一方便分。是卷彌陀經。說到持名不亂。即得往生。這箇大方便纔出。得未曾有。人天凡聖。安得不踴躍驚喜。此處是傳燈眼目。不可忽過。○神運殿。係廬山勝蹟。非如世劇隨意捏造也。○結社分。未結社前。不知念佛。及大師出此方便。眾人方大驚喜。各各深信。果到西方。傳燈正脈。全在於此。○貪嗔癡睡。乃自心妄魔。非外魔也。輪迴六道。俱此輩造成。一離此魔。即入聖位。此分語意。極醒豁人迷。須當體認為妙。○第八分桓元入山。意欲邀師助<span class='corr'>己</span>謀篡。及見師顏。謀不敢發。足見大師慈威懾奸處。○汰僧是催人作祖的因地。正是困禍而得福。事不極不發也。如今人到極處。又不肯發出世大心。對此二僧。豈不愧死。○受囑分。是永明高麗最初往因。一發宏願。遂證祖果。一願護法。遂登王位。因果豈有忒哉。噫。今時留意。惟在妙年英俊輩。而誰知聖賢。反在老年殘疾之人。故知在心不在相也。今人何得以容貌取人乎。○驗夢分。是接下永明的肯綮。萬不可缺。○永明以國課放生時。<span class='corr'>已</span>[拚-ㄙ+ㄊ]一死。其主意。全在以我一人之命。活億萬生靈之命。雖死亦快活。故當堂直認。臨斬顏色不變。意見之卓。真不可及。高登祖位。非此而何。○許自新即蓮大師前身。其勘問時。被永明一席話。撥動真如。從此而棄俗出家。累世來遂證雲棲之果。則人安可以小善因而忽之也哉。故永明雲棲。其修證行愿。若合一轍。○高麗王不得瘋僧一指。幾乎墮落。可見富貴迷人。一至于此。故修行人。不願昇天。正慮此故。如今處富貴而迷却者。十之八九矣。○永明于智者巖。七度拈鬮。得淨土後于觀中。大士灌以甘露。遂獲辯才。作宗鏡錄百卷。萬善同歸集等。俱載于蓮宗祖傳。見者知之。○永明登座說法。說四料揀。主張淨土。壁立萬仞。直指還元。故日開權顯實。此一分與佛說彌陀經。遠祖結蓮社。同一悲心。其一機用。內皆最上法乘。切莫當面放過。</p>
</div>
<p class='juan'>異方便淨土傳燈歸元鏡三祖實錄卷之上<span class='note-inline'>(終)</span></p>
</div><!-- end of div[@id='body'] -->
</body></html>