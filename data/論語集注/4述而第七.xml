<?xml version='1.0' encoding='UTF-8'?>
<text title="論語集注" section="述而第七" juan="4" original_title="論語">
	<paragraph index="0">
		<region typus="original" subtype="title" id="443" explains="">
論語集注 述而第七
		</region>
	</paragraph>
	<paragraph index="1">
		<region typus="summary" subtype="" id="444" explains="">
e|此篇多記聖人謙己、誨人之辭，及其容貌、行事之實。凡三十七章。
		</region>
	</paragraph>
	<paragraph index="2">
		<region typus="original" subtype="" id="445" explains="">
子曰：「述而不作，信而好古，竊比於我老彭。」
		</region>
		<region typus="comment" subtype="" id="446" explains="445">
好，去聲。◯ 述，傳舊而已。作，則創始也。故作非聖人不能，而述則賢者可及。竊比，尊之之辭。我，親之之辭。老彭，商賢大夫，見大戴禮，蓋信古而傳述者也。孔子刪詩書、定禮樂、贊周易、修春秋，皆傳先王之舊，而未嘗有所作也，故其自言如此。蓋不惟不敢當作者之聖，而亦不敢顯然自附於古之賢人；蓋其德愈盛而心愈下，不自知其辭之謙也。然當是時，作者略備，夫子蓋集群聖之大成而折衷之。其事雖述，而功則倍於作矣，此又不可不知也。
		</region>
	</paragraph>
	<paragraph index="3">
		<region typus="original" subtype="" id="447" explains="">
子曰：「默而識之，學而不厭，誨人不倦，何有於我哉？」
		</region>
		<region typus="comment" subtype="" id="448" explains="447">
識，音志，又如字。◯ 識，記也。默識，謂不言而存諸心也。一說：識，知也，不言而心解也。前說近是。何有於我，言何者能有於我也。三者已非聖人之極至，而猶不敢當，則謙而又謙之辭也。
		</region>
	</paragraph>
	<paragraph index="4">
		<region typus="original" subtype="" id="449" explains="">
子曰：「德之不修，學之不講，聞義不能徙，不善不能改，是吾憂也。」
		</region>
		<region typus="comment" subtype="" id="450" explains="449">
尹氏曰：「德必修而後成，學必講而後明，見善能徙，改過不吝，此四者日新之要也。苟未能之，聖人猶憂，況學者乎？」
		</region>
	</paragraph>
	<paragraph index="5">
		<region typus="original" subtype="" id="451" explains="">
子之燕居，申申如也，夭夭如也。
		</region>
		<region typus="comment" subtype="" id="452" explains="451">
燕居，閒暇無事之時。◯ 楊氏曰：「申申，其容舒也。夭夭，其色愉也。」程子曰：「此弟子善形容聖人處也，為申申字說不盡，故更著夭夭字。今人燕居之時，不怠惰放肆，必太嚴厲。嚴厲時，著此四字不得；怠惰放肆時，亦著此四字不得。惟聖人便自有中和之氣。」
		</region>
	</paragraph>
	<paragraph index="6">
		<region typus="original" subtype="" id="453" explains="">
子曰：「甚矣吾衰也！久矣，吾不復夢見周公。」
		</region>
		<region typus="comment" subtype="" id="454" explains="453">
復，扶又反。◯ 孔子盛時，志欲行周公之道，故夢寐之間，如或見之。至其老而不能行也，則無復是心，而亦無復是夢矣，故因此而自歎其衰之甚也。◯ 程子曰：「孔子盛時，寤寐常存行周公之道；及其老也，則志慮衰而不可以有為矣。蓋存道者心，無老少之異；而行道者身，老則衰也。」
		</region>
	</paragraph>
	<paragraph index="7">
		<region typus="original" subtype="" id="455" explains="">
子曰：「志於道，
		</region>
		<region typus="comment" subtype="" id="456" explains="455">
志者，心之所之之謂。道，則人倫日用之間所當行者是也。如此，而心必之焉；則所適者正，而無他歧之惑矣。
		</region>
		<region typus="original" subtype="" id="457" explains="">
據於德，
		</region>
		<region typus="comment" subtype="" id="458" explains="457">
據者，執守之意。德者，得也，得其道&lt;ref&gt;「德者，得也，得其道」，清仿宋大字本作「德則行道而有得」。吳英以為後者非朱熹定本之文，故不取，詳本書附錄四書章句集注定本辨。&lt;/ref&gt;於心而不失之謂也。得之於心了，而守之不失；則終始惟一，而有日新之功矣。
		</region>
		<region typus="original" subtype="" id="459" explains="">
依於仁，
		</region>
		<region typus="comment" subtype="" id="460" explains="459">
依者，不違之謂。仁，則私慾盡去而心德之全也。功夫至此，而無終食之違；則存養之熟，無適而非天理之流行矣。
		</region>
		<region typus="original" subtype="" id="461" explains="">
游於藝。
		</region>
		<region typus="comment" subtype="" id="462" explains="461">
游者，玩物適情之謂。藝，則禮樂之文，射、御、書、數之法；皆至理所寓，而日用之不可闕者也。朝夕游焉，以博其義理之趣；則應務有餘，而心亦無所放矣。」此章言人之為學當如是也。蓋學莫先於立志，志道，則心存於正而不他；據德，則道得於心而不失；依仁，則德性常用而物慾不行；遊藝，則小物不遺而動息有養。學者於此，有以不失其先後之序、輕重之倫焉。則本末兼該，內外交養，日用之間，無少間隙，而涵泳從容，忽不自知其入於聖賢之域矣。
		</region>
	</paragraph>
	<paragraph index="8">
		<region typus="original" subtype="" id="463" explains="">
子曰：「自行束修以上，吾未嘗無誨焉。」
		</region>
		<region typus="comment" subtype="" id="464" explains="463">
修，脯也。十脡為束。古者相見，必執贄以為禮。束修，其至薄者。蓋人之有生，同具此理；故聖人之於人，無不欲其入於善。但不知來學，則無往教之禮。故苟以禮來，則無不有以教之也。
		</region>
	</paragraph>
	<paragraph index="9">
		<region typus="original" subtype="" id="465" explains="">
子曰：「不憤不啟，不悱不發。舉一隅不以三隅反，則不復也。」
		</region>
		<region typus="comment" subtype="" id="466" explains="465">
憤，房粉反。悱，芳匪反。復，扶又反。◯ 憤者，心求通而未得之意。悱者，口欲言而未能之貌。啟，謂開其意。發，謂達其辭。物之有四隅者，舉一可知其三。反者，還以相證之義。復，再告也。上章已言聖人誨人不倦之意，因并記此，欲學者勉於用力，以為受教之地也。◯
		</region>
	</paragraph>
	<paragraph index="10">
		<region typus="original" subtype="" id="467" explains="">
程子曰：「憤悱，誠意之見於色辭者也。待其誠至而後告之。既告之，又必待其自得，乃復告爾。」又曰：「不待憤悱而發，則知之不能堅固；待其憤悱而後發，則沛然矣。」
		</region>
	</paragraph>
	<paragraph index="11">
		<region typus="original" subtype="" id="468" explains="">
子食於有喪者之側，未嘗飽也。
		</region>
		<region typus="comment" subtype="" id="469" explains="468">
臨喪哀，不能甘也。
		</region>
		<region typus="original" subtype="" id="470" explains="">
子於是日哭，則不歌。
		</region>
		<region typus="comment" subtype="" id="471" explains="470">
哭，謂吊哭。日之內，余哀未忘，自不能歌也。◯ 謝氏曰：「學者於此二者，可見聖人情性之正也。能識聖人之情性，然後可以學道。」
		</region>
	</paragraph>
	<paragraph index="12">
		<region typus="original" subtype="" id="472" explains="">
子謂顏淵曰：「用之則行，舍之則藏；唯我與爾有是夫。」
		</region>
		<region typus="comment" subtype="" id="473" explains="472">
舍，上聲。夫，音扶。◯ 尹氏曰：「用捨無與於己，行藏安於所遇；命不足道也。顏子幾於聖人，故亦能之。」
		</region>
		<region typus="original" subtype="" id="474" explains="">
子路曰：「子行三軍，則誰與？」
		</region>
		<region typus="comment" subtype="" id="475" explains="474">
萬二千五百人為軍，大國三軍。子路見孔子獨美顏淵，自負其勇。意夫子若行三軍，必與己同。
		</region>
		<region typus="original" subtype="" id="476" explains="">
子曰：「暴虎馮河，死而無悔者，吾不與也。必也，臨事而懼，好謀而成者也。」
		</region>
		<region typus="comment" subtype="" id="477" explains="476">
馮，皮冰反。好，去聲。◯ 暴虎，徒搏。馮河，徒涉。懼，謂敬其事。成，謂成其謀。言此皆以抑其勇而教之。然行師之要實不外此，子路蓋不知也。◯ 謝氏曰：「聖人於行藏之間，無意無必。其行非貪位，其藏非獨善也。若有欲心，則不用而求行，捨之而不藏矣。是以惟顏子為可以與於此。子路雖非有欲心者，然未能無固必也。至以行三軍為問，則其論益卑矣。夫子之言，蓋因其失而救之。夫不謀無成，不懼必敗。小事尚然，而況於行三軍乎？」
		</region>
	</paragraph>
	<paragraph index="13">
		<region typus="original" subtype="" id="478" explains="">
子曰：「富而可求也，雖執鞭之士，吾亦為之。如不可求，從吾所好。」
		</region>
		<region typus="comment" subtype="" id="479" explains="478">
好，去聲。◯ 執鞭，賤者之事。設言富若可求，則雖身為賤役以求之，亦所不辭。然有命焉，非求之可得也；則安於義理而已矣，何必徒取辱哉？◯ 蘇氏曰：「聖人未嘗有意於求富也，豈問其可不可哉？為此語者，特以明其決不可求爾。」楊氏曰：「君子非惡富貴而不求，以其在天，無可求之道也。」
		</region>
	</paragraph>
	<paragraph index="14">
		<region typus="original" subtype="" id="480" explains="">
子之所慎：齊、戰、疾。
		</region>
		<region typus="comment" subtype="" id="481" explains="480">
齊，側皆反。◯ 齊之為言齊也，將祭而齊其思慮之不齊者，以交於神明也。誠之至與不至，神之饗與不饗，皆決於此。戰則眾之死生、國之存亡系焉，疾又吾身之所以死生存亡者，皆不可以不謹也。◯ 尹氏曰：「夫子無所不謹，弟子記其大者耳。」
		</region>
	</paragraph>
	<paragraph index="15">
		<region typus="original" subtype="" id="482" explains="">
子在齊聞韶，三月不知肉味。曰：「不圖為樂之至於斯也！」
		</region>
		<region typus="comment" subtype="" id="483" explains="482">
史記三月上有「學之」二字。不知肉味，蓋心一於是而不及乎他也。曰：不意舜之作樂至於如此之美，則有以極其情文之備，而不覺其歎息之深也，蓋非聖人不足以及此。◯ 范氏曰：「韶盡美又盡善，樂之無以加此也。故學之三月，不知肉味，而歎美之如此。誠之至，感之深也。」
		</region>
	</paragraph>
	<paragraph index="16">
		<region typus="original" subtype="" id="484" explains="">
冉有曰：「夫子為衛君乎？」子貢曰：「諾。吾將問之。」
		</region>
		<region typus="comment" subtype="" id="485" explains="484">
為，去聲。◯ 為，猶助也。衛君，出公輒也。靈公逐其世子蒯聵。公薨，而國人立蒯聵之子輒。於是晉納蒯聵而輒拒之。時孔子居衛，衛人以蒯聵得罪於父，而輒嫡孫當立，故
		</region>
		<region typus="original" subtype="" id="486" explains="">
properNoun|冉有
		</region>
		<region typus="original" subtype="" id="487" explains="">
疑而問之。諾，應辭也。
		</region>
		<region typus="original" subtype="" id="488" explains="">
入，曰：「伯夷、叔齊何人也？」曰：「古之賢人也。」曰：「怨乎？」曰：「求仁而得仁，又何怨。」出，曰：「夫子不為也。」
		</region>
		<region typus="comment" subtype="" id="489" explains="488">
伯夷、叔齊，孤竹君之二子。其父將死，遺命立叔齊。父卒，叔齊遜伯夷。伯夷曰：「父命也。」遂逃去。叔齊亦不立而逃之，國人立其中子。其後武王伐紂，夷、齊扣馬而諫。武王滅商，夷、齊恥食周粟，去隱於首陽山，遂餓而死。怨，猶悔也。君子居是邦，不非其大夫，況其君乎？故子貢不斥衛君，而以夷、齊為問。夫子告之如此，則其不為衛君可知矣。蓋伯夷以父命為尊，叔齊以天倫為重。其遜國也，皆求所以合乎天理之正，而即乎人心之安。既而各得其志焉，則視棄其國猶敝蹝爾，何怨之有？若衛輒之據國拒父而惟恐失之，其不可同年而語明矣。◯ 程子曰：「伯夷、叔齊遜國而逃，諫伐而餓；終無怨悔。夫子以為賢，故知其不與輒也。」
		</region>
	</paragraph>
	<paragraph index="17">
		<region typus="original" subtype="" id="490" explains="">
子曰：「飯疏食飲水，曲肱而枕之，樂亦在其中矣。不義而富且貴，於我如浮雲。」
		</region>
		<region typus="comment" subtype="" id="491" explains="490">
飯，符晚反。食，音嗣。枕，去聲。樂，音洛。◯ 飯，食之也。疏食，麤飯也。聖人之心，渾然天理，雖處困極，而樂亦無不在焉。其視不義之富貴，如浮雲之無有，漠然無所動於其中也。◯ 程子曰：「非樂疏食飲水也。雖疏食飲水，不能改其樂也。不義之富貴，視之輕如浮雲然。」又曰：「須知所樂者何事。」
		</region>
	</paragraph>
	<paragraph index="18">
		<region typus="original" subtype="" id="492" explains="">
子曰：「加我數年，五十以學易，可以無大過矣。」
		</region>
		<region typus="comment" subtype="" id="493" explains="492">
劉聘君見元城劉忠定公自言嘗讀他論，「加」作假，「五十」作卒。蓋加、假聲相近而誤讀，卒與五十字相似而誤分也。愚按：此章之言，史記作為「假我數年，若是我於易則彬彬矣」。加正作假，而無五十字。蓋是時，孔子年已幾七十矣，五十字誤無疑也。學易，則明乎吉兇消長之理，進退存亡之道，故可以無大過。蓋聖人深見易道之無窮，而言此以教人，使知其不可不學，而又不可以易而學也。
		</region>
	</paragraph>
	<paragraph index="19">
		<region typus="original" subtype="" id="494" explains="">
子所雅言：詩、書、執禮，皆雅言也。
		</region>
		<region typus="comment" subtype="" id="495" explains="494">
雅，常也。執，守也。詩以理情性，書以道政事，禮以謹節文，皆切於日用之實，故常言之。禮獨言執者，以人所執守而言，非徒誦說而已也。◯ 程子曰：「孔子雅素之言，止於如此。若性與天道，則有不可得而聞者，要在默而識之也。」謝氏曰：「此因學易之語而類記之。」
		</region>
	</paragraph>
	<paragraph index="20">
		<region typus="original" subtype="" id="496" explains="">
葉公問孔子於子路，子路不對。
		</region>
		<region typus="comment" subtype="" id="497" explains="496">
葉，舒涉反。葉公，楚葉縣尹沈諸梁，字子高，僭稱公也。葉公不知孔子，必有非所問而問者，故子路不對。抑亦以聖人之德，實有未易名言者與？
		</region>
		<region typus="original" subtype="" id="498" explains="">
子曰：「女奚不曰，其為人也，發憤忘食，樂以忘憂，不知老之將至-
		</region>
		<region typus="original" subtype="" id="499" explains="">
云
		</region>
		<region typus="original" subtype="" id="500" explains="">
-爾。」
		</region>
		<region typus="comment" subtype="" id="501" explains="500">
未得，則發憤而忘食；已得，則樂之而忘憂。以是二者俛焉日有孳孳，而不知年數之不足，但自言其好學之篤耳。然深味之，則見其全體至極，純亦不已之妙，有非聖人不能及者。蓋凡夫子之自言類如此，學者宜致思焉。
		</region>
	</paragraph>
	<paragraph index="21">
		<region typus="original" subtype="" id="502" explains="">
子曰：「我非生而知之者，好古，敏以求之者也。」
		</region>
		<region typus="comment" subtype="" id="503" explains="502">
好，去聲。◯ 生而知之者，氣質清明，義理昭著，不待學而知也。敏，速也，謂汲汲也。◯ 尹氏曰：「孔子以生知之聖，每-
		</region>
		<region typus="original" subtype="" id="504" explains="">
云
		</region>
		<region typus="original" subtype="" id="505" explains="">
-好學者，非惟勉人也。蓋生而可知者，義理爾。若夫禮樂名物，古今事變，亦必待學而後有以驗其實也。
		</region>
	</paragraph>
	<paragraph index="22">
		<region typus="original" subtype="" id="506" explains="">
子不語：怪、力、亂、神。
		</region>
		<region typus="comment" subtype="" id="507" explains="506">
怪異、勇力、悖亂之事，非理之正，固聖人所不語。鬼神，造化之跡，雖非不正，然非窮理之至，有未易明者，故亦不輕以語人也。◯ 謝氏曰：「聖人語常而不語怪，語德而不語力，語治而不語亂，語人而不語神。」
		</region>
	</paragraph>
	<paragraph index="23">
		<region typus="original" subtype="" id="508" explains="">
子曰：「三人行，必有我師焉。擇其善者而從之，其不善者而改之。」
		</region>
		<region typus="comment" subtype="" id="509" explains="508">
三人同行，其一我也。彼二人者，一善一惡，則我從其善而改其惡焉，是二人者皆我師也。◯ 尹氏曰：「見賢思齊，見不賢而內自省，則善惡皆我之師，進善其有窮乎？」
		</region>
	</paragraph>
	<paragraph index="24">
		<region typus="original" subtype="" id="510" explains="">
子曰：「天生德於予，桓魋其如予何？」
		</region>
		<region typus="comment" subtype="" id="511" explains="510">
魋，徒雷反。◯ 桓魋，宋司馬向魋也。出於桓公，故又稱桓氏。魋欲害孔子，孔子言天既賦我以如是之德，則桓魋其奈我何？言必不能違天害己。
		</region>
	</paragraph>
	<paragraph index="25">
		<region typus="original" subtype="" id="512" explains="">
子曰：「二三子以我為隱乎？吾無隱乎爾。吾無行而不與二三子者，是丘也。」
		</region>
		<region typus="comment" subtype="" id="513" explains="512">
諸弟子以夫子之道高深不可幾及，故疑其有隱，而不知聖人作、止、語、默無非教也，故夫子以此言曉之。與，猶示也。◯ 程子曰：「聖人之道猶天然，門弟子親炙而冀及之，然後知其高且遠也。使誠以為不可及，則趨向之心不幾於怠乎？故聖人之教，常俯而就之如此：非獨使資質庸下者勉思企及，而才氣高邁者亦不敢躐易而進也。」呂氏曰：「聖人體道無隱，與天象昭然，莫非至教。常以示人，而人自不察。」
		</region>
	</paragraph>
	<paragraph index="26">
		<region typus="original" subtype="" id="514" explains="">
子以四教：文、行、忠、信。
		</region>
		<region typus="comment" subtype="" id="515" explains="514">
行，去聲。◯ 程子曰：「教人以學文修行而存忠信也。忠信，本也。」
		</region>
	</paragraph>
	<paragraph index="27">
		<region typus="original" subtype="" id="516" explains="">
子曰：「聖人，吾不得而見之矣；得見君子者，斯可矣。」
		</region>
		<region typus="comment" subtype="" id="517" explains="516">
聖人，神明不測之號。君子，才德出眾之名。
		</region>
		<region typus="original" subtype="" id="518" explains="">
子曰：「善人，吾不得而見之矣；得見有恆者，斯可矣。
		</region>
		<region typus="comment" subtype="" id="519" explains="518">
恆，胡登反。◯ 「子曰」字疑衍文。恆，常久之意。◯ 張子曰：「有恆者，不貳其心。善人者，志於仁而無惡。」
		</region>
		<region typus="original" subtype="" id="520" explains="">
亡而為有，虛而為盈，約而為泰，難乎有恆矣。」
		</region>
		<region typus="comment" subtype="" id="521" explains="520">
亡，讀為無。◯ 三者皆虛誇之事，凡若此者，必不能守其常也。張敬夫曰：「聖人、君子以學言，善人、有恆者以質言。」愚謂有恆者之與聖人，高下固懸絕矣，然未有不自有恆而能至於聖者也。故章末申言有恆之義，其示人入德之門，可謂深切而著明矣。
		</region>
	</paragraph>
	<paragraph index="28">
		<region typus="original" subtype="" id="522" explains="">
子釣而不綱，弋不射宿。
		</region>
		<region typus="comment" subtype="" id="523" explains="522">
射，食亦反。◯ 綱，以大繩屬網，絕流而漁者也。弋，以生絲系矢而射也。宿，宿鳥。◯ 洪氏曰：「孔子少貧賤，為養與祭，或不得已而釣弋，如獵較是也。然盡物取之，出其不意，亦不為也。此可見仁人之本心矣。待物如此，待人可知；小者如此，大者可知。」
		</region>
	</paragraph>
	<paragraph index="29">
		<region typus="original" subtype="" id="524" explains="">
子曰：「蓋有不知而作之者，我無是也。多聞擇其善者而從之，多見而識之，知之次也。」
		</region>
		<region typus="comment" subtype="" id="525" explains="524">
識，音志。◯ 不知而作，不知其理而妄作也。孔子自言未嘗妄作，蓋亦謙辭，然亦可見其無所不知也。識，記也。所從不可不擇，記則善惡皆當存之，以備參考。如此者雖未能實知其理，亦可以次於知之者也。
		</region>
	</paragraph>
	<paragraph index="30">
		<region typus="original" subtype="" id="526" explains="">
互鄉難與言，童子見，門人惑。
		</region>
		<region typus="comment" subtype="" id="527" explains="526">
見，賢遍反。◯ 互鄉，鄉名。其人習於不善，難與言善。惑者，疑夫子不當見之也。
		</region>
		<region typus="original" subtype="" id="528" explains="">
子曰：「與其進也，不與其退也，唯何甚！人潔己以進，與其潔也，不保其往也。」
		</region>
		<region typus="comment" subtype="" id="529" explains="528">
疑此章有錯簡。「人潔」至「往也」十四字，當在「與其進也」之前。潔，修治也。與，許也。往，前日也。言人潔己而來，但許其能自潔耳，固不能保其前日所為之善惡也；但許其進而來見耳，非許其既退而為不善也。蓋不追其既往，不逆其將來；以是心至，斯受之耳。唯字上下，疑又有闕文，大抵亦不為已甚之意。◯ 程子曰：「聖人待物之洪如此。」
		</region>
	</paragraph>
	<paragraph index="31">
		<region typus="original" subtype="" id="530" explains="">
子曰：「仁遠乎哉？我欲仁，斯仁至矣。」
		</region>
		<region typus="comment" subtype="" id="531" explains="530">
仁者，心之德，非在外也。放而不求，故有以為遠者；反而求之，則即此而在矣，夫豈遠哉？◯ 程子曰：「為仁由己，欲之則至，何遠之有？」
		</region>
	</paragraph>
	<paragraph index="32">
		<region typus="original" subtype="" id="532" explains="">
陳司敗問：「昭公知禮乎？」孔子曰：「知禮。」
		</region>
		<region typus="comment" subtype="" id="533" explains="532">
陳，國名。司敗，官名，即司寇也。昭公，魯君，名裯。習於威儀之節，當時以為知禮。故司敗以為問，而孔子答之如此。
		</region>
		<region typus="original" subtype="" id="534" explains="">
孔子退，揖巫馬期而進之，曰：「吾聞君子不黨，君子亦黨乎？君取於吳為同姓，謂之吳孟子。君而知禮，孰不知禮？」
		</region>
		<region typus="comment" subtype="" id="535" explains="534">
取，七住反。◯ 巫馬姓，期字；孔子弟子，名施。司敗揖而進之也。相助匿非曰黨。禮不娶同姓，而魯與吳皆姬姓。謂之吳孟子者，諱之使若宋女子姓者然。
		</region>
		<region typus="original" subtype="" id="536" explains="">
巫馬期以告。子曰：「丘也幸，苟有過，人必知之。」
		</region>
		<region typus="comment" subtype="" id="537" explains="536">
孔子不可自謂諱君之惡，又不可以娶同姓為知禮，故受以為過而不辭。◯ 吳氏曰：「魯，蓋夫子父母之國；昭公，魯之先君也。司敗又未嘗顯言其事，而遽以知禮為問，其對之宜如此也。及司敗以為有黨，而夫子受以為過；蓋夫子之盛德，無所不可也。然其受以為過也，亦不正言其所以過，初若不知孟子之事者，可以為萬世之法矣。」
		</region>
	</paragraph>
	<paragraph index="33">
		<region typus="original" subtype="" id="538" explains="">
子與人歌而善，必使反之，而後和之。
		</region>
		<region typus="comment" subtype="" id="539" explains="538">
和，去聲。◯ 反，復也。必使復歌者，欲得其詳而取其善也。而後和之者，喜得其詳而與其善也。此見聖人氣象從容，誠意懇至，而其謙遜審密，不掩人善又如此。蓋一事之微，而眾善之集，有不可勝既者焉，讀者宜詳味之。
		</region>
	</paragraph>
	<paragraph index="34">
		<region typus="original" subtype="" id="540" explains="">
子曰：「文，莫吾猶人也。躬行君子，則吾未之有得。」
		</region>
		<region typus="comment" subtype="" id="541" explains="540">
莫，疑辭。猶人，言不能過人，而尚可以及人。未之有得，則全未有得，皆自謙之辭。而足以見言行之難易緩急，欲人之勉其實也。◯ 謝氏曰：「文雖聖人無不與人同，故不遜；能躬行君子，斯可以入聖，故不居。猶言『君子道者三，我無能焉』。」
		</region>
	</paragraph>
	<paragraph index="35">
		<region typus="original" subtype="" id="542" explains="">
子曰：「若聖與仁，則吾豈敢？抑為之不厭，誨人不倦，則可謂-
		</region>
		<region typus="original" subtype="" id="543" explains="">
云
		</region>
		<region typus="original" subtype="" id="544" explains="">
-爾已矣。」公西華曰：「正唯弟子不能學也。」
		</region>
		<region typus="comment" subtype="" id="545" explains="544">
此亦夫子之謙辭也。聖者，大而化之。仁，則心德之全而人道之備也。為之，謂為仁聖之道。誨人，亦謂以此教人也。然不厭不倦，非己有之則不能，所以弟子不能學也。◯ 晁氏曰：「當時有稱夫子聖且仁者，以故夫子辭之。苟辭之而已焉，則無以進天下之材，率天下之善；將使聖與仁為虛器，而人終莫能至矣。故夫子雖不居仁聖，而必以為之不厭、誨人不倦自處也。」可謂-
		</region>
		<region typus="original" subtype="" id="546" explains="">
云
		</region>
		<region typus="original" subtype="" id="547" explains="">
-爾已矣者，無他之辭也。公西華仰而歎之，其亦深知夫子之意矣。
		</region>
	</paragraph>
	<paragraph index="36">
		<region typus="original" subtype="" id="548" explains="">
子疾病，子路請禱。子曰：「有諸？」子路對曰：「有之。誄曰：『禱爾於上下神祇。』」子曰：「丘之禱久矣。」
		</region>
		<region typus="comment" subtype="" id="549" explains="548">
誄，力&lt;ref&gt;「力」原作「九」，據清仿宋大字本改。&lt;/ref&gt;軌反。◯ 禱，謂禱於鬼神。有諸，問有此理否。誄者，哀死而述其行之辭也。上下，謂天地。天曰神，地曰祇。禱者，悔過遷善，以祈神之佑也。無其理則不必禱，既曰有之，則聖人未嘗有過，無善可遷。其素行固已合於神明，故曰：「丘之禱久矣。」又士喪禮，疾病行禱五祀。蓋臣子迫切之至情，有不能自已者，初不請於病者而後禱也。故孔子之於子路，不直拒之，而但告以無所事禱之意。
		</region>
	</paragraph>
	<paragraph index="37">
		<region typus="original" subtype="" id="550" explains="">
子曰：「奢則不孫，儉則固。與其不孫也，寧固。」
		</region>
		<region typus="comment" subtype="" id="551" explains="550">
孫，去聲。◯ 孫，順也。固，陋也。奢儉俱失中，而奢之害大。◯ 晁氏曰：「不得已而救時之弊也。」
		</region>
	</paragraph>
	<paragraph index="38">
		<region typus="original" subtype="" id="552" explains="">
子曰：「君子坦蕩蕩，小人長戚戚。」
		</region>
		<region typus="comment" subtype="" id="553" explains="552">
坦，平也。蕩蕩，寬廣貌。◯ 程子曰：「君子循理，故常舒泰；小人役於物，故多憂戚。」程子曰：「君子坦蕩蕩，心廣體胖。」
		</region>
	</paragraph>
	<paragraph index="39">
		<region typus="original" subtype="" id="554" explains="">
子溫而厲，威而不猛，恭而安。
		</region>
		<region typus="comment" subtype="" id="555" explains="554">
厲，嚴肅也。人之德性本無不備，而氣質所賦，鮮有不偏。惟聖人全體渾然，陰陽合德；故其中和之氣，見於容貌之間者如此。門人熟察而詳記之，亦可見其用心之密矣。抑非知足以知聖人而善言德行者不能也。故程子以為曾子之言。學者所宜反覆而玩心也。
		</region>
	</paragraph>
</text>
