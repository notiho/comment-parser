<?xml version='1.0' encoding='UTF-8'?>
<text title="論語集注" section="子張第十九" juan="10" original_title="論語">
	<paragraph index="0">
		<region typus="original" subtype="title" id="1722" explains="">
論語集注 子張第十九
		</region>
	</paragraph>
	<paragraph index="1">
		<region typus="summary" subtype="" id="1723" explains="">
e|此篇皆記弟子之言，而子夏為多，子貢次之。蓋孔門自顏子以下，穎悟莫若子貢；自曾子以下，篤實無若子夏。故特記之詳焉。凡二十五章。
		</region>
	</paragraph>
	<paragraph index="2">
		<region typus="original" subtype="" id="1724" explains="">
子張曰：「士見危致命，見得思義，祭思敬，喪思哀，其可已矣。」
		</region>
		<region typus="comment" subtype="" id="1725" explains="1724">
致命，謂委致其命，猶言授命也。四者立身之大節，一有不至，則餘無足觀。故言士能如此，則庶乎其可矣。
		</region>
	</paragraph>
	<paragraph index="3">
		<region typus="original" subtype="" id="1726" explains="">
子張曰：「執德不弘，信道不篤，焉能為有？焉能為亡？」
		</region>
		<region typus="comment" subtype="" id="1727" explains="1726">
焉，於虔反。亡，讀作無，下同。有所得而守之太狹，則德孤；有所聞而信之不篤，則道廢。焉能為有無，猶言不足為輕重。
		</region>
	</paragraph>
	<paragraph index="4">
		<region typus="original" subtype="" id="1728" explains="">
子夏之門人問交於子張。子張曰：「子夏云何？」對曰：「子夏曰：『可者與之，其不可者拒之。』」子張曰：「異乎吾所聞：君子尊賢而容眾，嘉善而矜不能。我之大賢與，於人何所不容？我之不賢與，人將拒我，如之何其拒人也？」
		</region>
		<region typus="comment" subtype="" id="1729" explains="1728">
賢與之與，平聲。子夏之言迫狹，子張譏之是也。但其所言亦有過高之病。蓋大賢雖無所不容，然大故亦所當絕；不賢固不可以拒人，然損友亦所當遠。學者不可不察。
		</region>
	</paragraph>
	<paragraph index="5">
		<region typus="original" subtype="" id="1730" explains="">
子夏曰：「雖小道，必有可觀者焉；致遠恐泥，是以君子不為也。」
		</region>
		<region typus="comment" subtype="" id="1731" explains="1730">
泥，去聲。小道，如農圃醫卜之屬。泥，不通也。楊氏曰：「百家眾技，猶耳目鼻口，皆有所明而不能相通。非無可觀也，致遠則泥矣，故君子不
		</region>
		<region typus="comment" subtype="" id="1732" explains="1730">
為也。」
		</region>
	</paragraph>
	<paragraph index="6">
		<region typus="original" subtype="" id="1733" explains="">
子夏曰：「日知其所亡，月無忘其所能，可謂好學也已矣。」
		</region>
		<region typus="comment" subtype="" id="1734" explains="1733">
亡，讀作無。好，去聲。
		</region>
		<region typus="original" subtype="" id="1735" explains="">
亡，無也。謂己之所未有。尹氏曰：「好學者日新而不失。」
		</region>
	</paragraph>
	<paragraph index="7">
		<region typus="original" subtype="" id="1736" explains="">
子夏曰：「博學而篤志，切問而近思，仁在其中矣。」
		</region>
		<region typus="comment" subtype="" id="1737" explains="1736">
四者皆學問思辨之事耳，未及乎力行而為仁也。然從事於此，則心不外馳，而所存自熟，故曰仁在其中矣。程子曰：「博學而篤志，切問而近思，何以言仁在其中矣？學者要思得之。了此，便是徹上徹下之道。」又曰：「學不博則不能守約，志不篤則不能力行。切問近思在己者，則仁在其中矣。」又曰：「近思者以類而推。」蘇氏曰：「博學而志不篤，則大而無成；泛問遠思，則勞而無功。」
		</region>
	</paragraph>
	<paragraph index="8">
		<region typus="original" subtype="" id="1738" explains="">
子夏曰：「百工居肆以成其事，君子學以致其道。」
		</region>
		<region typus="comment" subtype="" id="1739" explains="1738">
肆，謂官府造作之處。致，極也。工不居肆，則遷於異物而業不精。君子不學，則奪於外誘而志不篤。尹氏曰：「學所以致其道也。百工居肆，必務成其事。君子之於學，可不知所務哉？」愚按：二說相須，其義始備。
		</region>
	</paragraph>
	<paragraph index="9">
		<region typus="original" subtype="" id="1740" explains="">
子夏曰：「小人之過也必文。」
		</region>
		<region typus="comment" subtype="" id="1741" explains="1740">
文，去聲。文，飾之也。小人憚於改過，而不憚於自欺，故必文以重其過。
		</region>
	</paragraph>
	<paragraph index="10">
		<region typus="original" subtype="" id="1742" explains="">
子夏曰：「君子有三變：望之儼然，即之也溫，聽其言也厲。」
		</region>
		<region typus="comment" subtype="" id="1743" explains="1742">
儼然者，貌之莊。溫者，色之和。厲者，辭之確。程子曰：「他人儼然則不溫，溫則不厲，惟孔子全之。」謝氏曰：「此非有意於變，蓋並行而不相悖也，如良玉溫潤而栗然。」
		</region>
	</paragraph>
	<paragraph index="11">
		<region typus="original" subtype="" id="1744" explains="">
子夏曰：「君子信而後勞其民，未信則以為厲己也；信而後諫，未信則以為謗己也。」
		</region>
		<region typus="comment" subtype="" id="1745" explains="1744">
信，謂誠意惻怛而人信之也。厲，猶病也。事上使下，皆必誠意交孚，而後可以有為。
		</region>
	</paragraph>
	<paragraph index="12">
		<region typus="original" subtype="" id="1746" explains="">
子夏曰：「大德不踰閑，小德出入可也。」
		</region>
		<region typus="comment" subtype="" id="1747" explains="1746">
大德、小德，猶言大節、小節。閑，闌也，所以止物之出入。言人能先立乎其大者，則小節雖或未盡合理，亦無害也。吳氏曰：「此章之言，不能無弊。學者詳之。」
		</region>
	</paragraph>
	<paragraph index="13">
		<region typus="original" subtype="" id="1748" explains="">
子游曰：「子夏之門人小子，當洒掃、應對、進退，則可矣。抑末也，本之則無。如之何？」
		</region>
		<region typus="comment" subtype="" id="1749" explains="1748">
洒，色賣反。掃，素報反。子游譏子夏弟子，於威儀容節之間則可矣。然此小學之末耳，推其本，如大學正心誠意之事，則無有。
		</region>
		<region typus="original" subtype="" id="1750" explains="">
子夏聞之曰：「噫！言游過矣！君子之道，孰先傳焉？孰後倦焉？譬諸草木，區以別矣。君子之道，焉可誣也？有始有卒者，其惟聖人乎！」
		</region>
		<region typus="comment" subtype="" id="1751" explains="1750">
別，必列反。焉，於虔反。倦，如誨人不倦之倦。區，猶類也。言君子之道，非以其末為先而傳之，非以其本為後而倦教。但學者所至，自有淺深，如草木之有大小，其類固有別矣。若不量其淺深，不問其生熟，而概以高且遠者強而語之，則是誣之而已。君子之道，豈可如此？若夫始終本末一以貫之，則惟聖人為然，豈可責之門人小子乎？程子曰：「君子教人有序，先傳以小者近者，而後教以大者遠者。非先傳以近小，而後不教以遠大也。」又曰：「洒掃應對，便是形而上者，理無大小故也。故君子只在慎獨。」又曰：「聖人之道，更無精粗。從洒掃應對，與精義入神貫通只一理。雖洒掃應對，只看所以然如何。」又曰：「凡物有本末，不可分本末為兩段事。洒掃應對是其然，必有所以然。」又曰：「自洒掃應對上，便可到聖人事。」愚按：程子第一條，說此章文意，最為詳盡。其後四條，皆以明精粗本末。其分雖殊，而理則一。學者當循序而漸進，不可厭末而求本。蓋與第一條之意，實相表裏。非謂末即是本，但學其末而本便在此也。
		</region>
	</paragraph>
	<paragraph index="14">
		<region typus="original" subtype="" id="1752" explains="">
子夏曰：「仕而優則學，學而優則仕。」
		</region>
		<region typus="comment" subtype="" id="1753" explains="1752">
優，有餘力也。仕與學理同而事異，故當其事者，必先有以盡其事，而後可及其餘。然仕而學，則所以資其仕者益深；學而仕，則所以驗其學者益廣。
		</region>
	</paragraph>
	<paragraph index="15">
		<region typus="original" subtype="" id="1754" explains="">
子游曰：「喪致乎哀而止。」
		</region>
		<region typus="comment" subtype="" id="1755" explains="1754">
致極其哀，不尚文飾也。楊氏曰：「『喪，與其易也寧戚』，不若禮不足而哀有餘之意。」愚按：「而止」二字，亦微有過於高遠而簡略細微之弊。學者詳之。
		</region>
	</paragraph>
	<paragraph index="16">
		<region typus="original" subtype="" id="1756" explains="">
子游曰：「吾友張也，為難能也。然而未仁。」
		</region>
		<region typus="comment" subtype="" id="1757" explains="1756">
子張行過高，而少誠實惻怛之意。
		</region>
	</paragraph>
	<paragraph index="17">
		<region typus="original" subtype="" id="1758" explains="">
曾子曰：「堂堂乎張也，難與並為仁矣。」
		</region>
		<region typus="comment" subtype="" id="1759" explains="1758">
堂堂，容貌之盛。言其務外自高，不可輔而為仁，亦不能有以輔人之仁也。范氏曰「子張外有餘而內不足，故門人皆不與其為仁。子曰：『剛、毅、木、訥近仁。』寧外不足而內有餘，庶可以為仁矣。」
		</region>
	</paragraph>
	<paragraph index="18">
		<region typus="original" subtype="" id="1760" explains="">
曾子曰：「吾聞諸夫子：人未有自致者也，必也親喪乎！」
		</region>
		<region typus="comment" subtype="" id="1761" explains="1760">
致，盡其極也。蓋人之真情所不能自已者。尹氏曰：「親喪固所自盡也，於此不用
		</region>
	</paragraph>
	<paragraph index="19">
		<region typus="original" subtype="" id="1762" explains="">
其誠，惡乎用其誠。」
		</region>
	</paragraph>
	<paragraph index="20">
		<region typus="original" subtype="" id="1763" explains="">
曾子曰：「吾聞諸夫子：孟莊子之孝也，其他可能也；其不改父之臣，與父之政，是難能也。」
		</region>
		<region typus="comment" subtype="" id="1764" explains="1763">
孟莊子，魯大夫，名速。其父獻子，名蔑。獻子有賢德，而莊子能用其臣，守其政。故其他孝行雖有可稱，而皆不若此事之為難。
		</region>
	</paragraph>
	<paragraph index="21">
		<region typus="original" subtype="" id="1765" explains="">
孟氏使陽膚為士師，問於曾子。曾子曰：「上失其道，民散久矣。如得其情，則哀矜而勿喜。」
		</region>
		<region typus="comment" subtype="" id="1766" explains="1765">
陽膚，曾子弟子。民散，謂情義乖離，不相維繫。謝氏曰：「民之散也，以使之無道，教之無素。故其犯法也，非迫於不得已，則陷於不知也。故得其情，則哀矜而勿喜。」
		</region>
	</paragraph>
	<paragraph index="22">
		<region typus="original" subtype="" id="1767" explains="">
子貢曰：「紂之不善，不如是之甚也。是以君子惡居下流，天下之惡皆歸焉。」
		</region>
		<region typus="comment" subtype="" id="1768" explains="1767">
惡居之惡，去聲。下流，地形卑下之處，眾流之所歸。喻人身有汙賤之實，亦惡名之所聚也。子貢言此，欲人常自警省，不可一置其
		</region>
		<region typus="comment" subtype="" id="1769" explains="1767">
身於不善之地。非謂紂本無罪，而虛被惡名也。
		</region>
	</paragraph>
	<paragraph index="23">
		<region typus="original" subtype="" id="1770" explains="">
子貢曰：「君子之過也，如日月之食焉：過也，人皆見之；更也，人皆仰之。」
		</region>
		<region typus="comment" subtype="" id="1771" explains="1770">
更，平聲。
		</region>
	</paragraph>
	<paragraph index="24">
		<region typus="original" subtype="" id="1772" explains="">
衛公孫朝問於子貢曰：「仲尼焉學？」
		</region>
		<region typus="comment" subtype="" id="1773" explains="1772">
朝，音潮。焉，於虔反。公孫朝，衛大夫。
		</region>
		<region typus="original" subtype="" id="1774" explains="">
子貢曰：「文武之道，未墜於地，在人。賢者識其大者，不賢者識其小者，莫不有文武之道焉。夫子焉不學？而亦何常師之有？」
		</region>
		<region typus="comment" subtype="" id="1775" explains="1774">
識，音志。下焉字，於虔反。文武之道，謂文王、武王之謨訓功烈，與凡周之禮樂文章皆是也。在人，言人有能記之者。識，記也。
		</region>
	</paragraph>
	<paragraph index="25">
		<region typus="original" subtype="" id="1776" explains="">
叔孫武叔語大夫於朝，曰：「子貢賢於仲尼。」
		</region>
		<region typus="comment" subtype="" id="1777" explains="1776">
語，去聲。朝，音潮。武叔，魯大夫，名州仇。
		</region>
		<region typus="original" subtype="" id="1778" explains="">
子服景伯以告子貢。子貢曰：「譬之宮牆，賜之牆也及肩，窺見室家之好。
		</region>
		<region typus="comment" subtype="" id="1779" explains="1778">
牆卑室淺。
		</region>
		<region typus="original" subtype="" id="1780" explains="">
夫子之牆數仞，不得其門而入，不見宗廟之美，百官之富。
		</region>
		<region typus="comment" subtype="" id="1781" explains="1780">
七尺曰仞。不入其門，則不見其中之所有，言牆高而宮廣也。
		</region>
		<region typus="original" subtype="" id="1782" explains="">
得其門者或寡矣。夫子之云，不亦宜乎！」
		</region>
		<region typus="comment" subtype="" id="1783" explains="1782">
此夫子，指武叔。
		</region>
	</paragraph>
	<paragraph index="26">
		<region typus="original" subtype="" id="1784" explains="">
叔孫武叔毀仲尼。子貢曰：「無以為也，仲尼不可毀也。他人之賢者，丘陵也，猶可踰也；仲尼，日月也，無得而踰焉。人雖欲自絕，其何傷於日月乎？多見其不知量也！」
		</region>
		<region typus="comment" subtype="" id="1785" explains="1784">
量，去聲。無以為，猶言無用為此。土高曰丘，大阜曰陵。日月，踰其至高。自絕，謂以謗毀自絕於孔子。多，與祗同，適也。不知量，謂不自知其分量。
		</region>
	</paragraph>
	<paragraph index="27">
		<region typus="original" subtype="" id="1786" explains="">
陳子禽謂子貢曰：「子為恭也，仲尼豈賢於子乎？」
		</region>
		<region typus="comment" subtype="" id="1787" explains="1786">
為恭，謂為恭敬推遜其師也。
		</region>
		<region typus="original" subtype="" id="1788" explains="">
子貢曰：「君子一言以為知，一言以為不知，言不可不慎也。
		</region>
		<region typus="comment" subtype="" id="1789" explains="1788">
知，去聲。責子禽不謹言。
		</region>
		<region typus="original" subtype="" id="1790" explains="">
夫子之不可及也，猶天之不可階而升也。
		</region>
		<region typus="comment" subtype="" id="1791" explains="1790">
階，梯也。大可為也，化不可為也，故曰不可階而升。
		</region>
		<region typus="original" subtype="" id="1792" explains="">
夫子之得邦家者，所謂立之斯立，道之斯行，綏之斯來，動之斯和。其生也榮，其死也哀，如之何其可及也。」
		</region>
		<region typus="comment" subtype="" id="1793" explains="1792">
道，去聲。立之，謂植其生也。道，引也，謂教之也。行，從也。綏，安也。來，歸附也。動，謂鼓舞之也。和，所謂於變時雍。言其感應之妙，神速如此。榮，謂莫不尊親。哀，則如喪考妣。程子曰：「此聖人之神化，上下與天地同流者也。」謝氏曰：「觀子貢稱聖人語，乃知晚年進德，蓋極於高遠也。夫子之得邦家者，其鼓舞群動，捷於桴鼓影響。人雖見其變化，而莫窺其所以變化也。蓋不離於聖，而有不可知者存焉，此殆難以思勉及也。」
		</region>
	</paragraph>
</text>
