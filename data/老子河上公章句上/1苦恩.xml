<?xml version='1.0' encoding='UTF-8'?>
<text title="老子河上公章句上" section="苦恩" juan="1" original_title="道德經">
	<paragraph index="0">
		<region typus="original" subtype="title" id="585" explains="">
老子河上公章句上 苦恩
		</region>
	</paragraph>
	<paragraph index="1">
		<region typus="original" subtype="" id="586" explains="">
跂者不立，
		</region>
	</paragraph>
	<paragraph index="2">
		<region typus="comment" subtype="" id="587" explains="586">
跂，進也。謂貪權慕名，進取功榮，則不可久立身行道也。
		</region>
	</paragraph>
	<paragraph index="3">
		<region typus="original" subtype="" id="588" explains="">
跨者不行，
		</region>
	</paragraph>
	<paragraph index="4">
		<region typus="comment" subtype="" id="589" explains="588">
自以為貴而跨於人，眾共蔽之，使不得行。
		</region>
	</paragraph>
	<paragraph index="5">
		<region typus="original" subtype="" id="590" explains="">
自見者不明，
		</region>
	</paragraph>
	<paragraph index="6">
		<region typus="comment" subtype="" id="591" explains="590">
人自見其形容以為好，自見其所行以為應道，殊不知其形醜，操行之鄙。
		</region>
	</paragraph>
	<paragraph index="7">
		<region typus="original" subtype="" id="592" explains="">
自是者不彰，
		</region>
	</paragraph>
	<paragraph index="8">
		<region typus="comment" subtype="" id="593" explains="592">
自以為是而非人，眾共蔽之，使不得彰明。
		</region>
	</paragraph>
	<paragraph index="9">
		<region typus="original" subtype="" id="594" explains="">
自伐者無功，
		</region>
	</paragraph>
	<paragraph index="10">
		<region typus="comment" subtype="" id="595" explains="594">
所謂輒自伐取其功美，即失有功於人也。
		</region>
	</paragraph>
	<paragraph index="11">
		<region typus="original" subtype="" id="596" explains="">
自矜者不長。
		</region>
	</paragraph>
	<paragraph index="12">
		<region typus="comment" subtype="" id="597" explains="596">
好自矜大者，不可以長久。
		</region>
	</paragraph>
	<paragraph index="13">
		<region typus="original" subtype="" id="598" explains="">
其在道也，曰：餘食贅行。
		</region>
	</paragraph>
	<paragraph index="14">
		<region typus="comment" subtype="" id="599" explains="598">
贅，貪也。使此自矜伐之人，在治國之道，日賦歛餘祿食以為貪行。
		</region>
	</paragraph>
	<paragraph index="15">
		<region typus="original" subtype="" id="600" explains="">
物或惡之。
		</region>
	</paragraph>
	<paragraph index="16">
		<region typus="comment" subtype="" id="601" explains="600">
此人在位，動欲傷害，故物無有不畏惡之者。
		</region>
	</paragraph>
	<paragraph index="17">
		<region typus="original" subtype="" id="602" explains="">
故有道者不處。
		</region>
	</paragraph>
	<paragraph index="18">
		<region typus="comment" subtype="" id="603" explains="602">
言有道之人不居其國也。
		</region>
	</paragraph>
</text>
