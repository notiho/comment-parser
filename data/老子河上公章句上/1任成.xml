<?xml version='1.0' encoding='UTF-8'?>
<text title="老子河上公章句上" section="任成" juan="1" original_title="道德經">
	<paragraph index="0">
		<region typus="original" subtype="title" id="843" explains="">
老子河上公章句上 任成
		</region>
	</paragraph>
	<paragraph index="1">
		<region typus="original" subtype="" id="844" explains="">
大道氾兮，
		</region>
	</paragraph>
	<paragraph index="2">
		<region typus="comment" subtype="" id="845" explains="844">
言道氾氾，若浮若沉，若有若無，視之不見，說之難殊。
		</region>
	</paragraph>
	<paragraph index="3">
		<region typus="original" subtype="" id="846" explains="">
其可左右。
		</region>
	</paragraph>
	<paragraph index="4">
		<region typus="comment" subtype="" id="847" explains="846">
道可左可右，無所不宜。
		</region>
	</paragraph>
	<paragraph index="5">
		<region typus="original" subtype="" id="848" explains="">
萬物恃之而生，
		</region>
	</paragraph>
	<paragraph index="6">
		<region typus="comment" subtype="" id="849" explains="848">
恃，待也。萬物皆待道而生。
		</region>
	</paragraph>
	<paragraph index="7">
		<region typus="original" subtype="" id="850" explains="">
而不辭，
		</region>
	</paragraph>
	<paragraph index="8">
		<region typus="comment" subtype="" id="851" explains="850">
道不辭謝而逆止也。
		</region>
	</paragraph>
	<paragraph index="9">
		<region typus="original" subtype="" id="852" explains="">
功成不名有，
		</region>
	</paragraph>
	<paragraph index="10">
		<region typus="comment" subtype="" id="853" explains="852">
有道不名其有功也。
		</region>
	</paragraph>
	<paragraph index="11">
		<region typus="original" subtype="" id="854" explains="">
愛養萬物而不為主。
		</region>
	</paragraph>
	<paragraph index="12">
		<region typus="comment" subtype="" id="855" explains="854">
道雖愛養萬物，不如人主有所收取。
		</region>
	</paragraph>
	<paragraph index="13">
		<region typus="original" subtype="" id="856" explains="">
常無欲，可名於小。
		</region>
	</paragraph>
	<paragraph index="14">
		<region typus="comment" subtype="" id="857" explains="856">
道匿德藏名，怕然無為，似若微小也。
		</region>
	</paragraph>
	<paragraph index="15">
		<region typus="original" subtype="" id="858" explains="">
萬物歸焉而不為主，
		</region>
	</paragraph>
	<paragraph index="16">
		<region typus="comment" subtype="" id="859" explains="858">
萬物皆歸道受氣，道非如人主有所禁止也。
		</region>
	</paragraph>
	<paragraph index="17">
		<region typus="original" subtype="" id="860" explains="">
可名為大。
		</region>
	</paragraph>
	<paragraph index="18">
		<region typus="comment" subtype="" id="861" explains="860">
萬物橫來橫去，使名自在，故可名於大也。
		</region>
	</paragraph>
	<paragraph index="19">
		<region typus="original" subtype="" id="862" explains="">
是以聖人終不為大，
		</region>
	</paragraph>
	<paragraph index="20">
		<region typus="comment" subtype="" id="863" explains="862">
聖人法道匿德藏名，不為滿大。
		</region>
	</paragraph>
	<paragraph index="21">
		<region typus="original" subtype="" id="864" explains="">
故能成其大。
		</region>
	</paragraph>
	<paragraph index="22">
		<region typus="comment" subtype="" id="865" explains="864">
聖人以身師導，不言而化，萬事修治，故能成其大。
		</region>
	</paragraph>
</text>
