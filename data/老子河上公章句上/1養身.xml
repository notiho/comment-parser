<?xml version='1.0' encoding='UTF-8'?>
<text title="老子河上公章句上" section="養身" juan="1" original_title="道德經">
	<paragraph index="0">
		<region typus="original" subtype="title" id="25" explains="">
老子河上公章句上 養身
		</region>
	</paragraph>
	<paragraph index="1">
		<region typus="original" subtype="" id="26" explains="">
天下皆知美之為美，
		</region>
	</paragraph>
	<paragraph index="2">
		<region typus="comment" subtype="" id="27" explains="26">
自揚己美，使彰顯也。
		</region>
	</paragraph>
	<paragraph index="3">
		<region typus="original" subtype="" id="28" explains="">
斯惡已；
		</region>
	</paragraph>
	<paragraph index="4">
		<region typus="comment" subtype="" id="29" explains="28">
有危亡也。
		</region>
	</paragraph>
	<paragraph index="5">
		<region typus="original" subtype="" id="30" explains="">
皆知善之為善，
		</region>
	</paragraph>
	<paragraph index="6">
		<region typus="comment" subtype="" id="31" explains="30">
有功名也。
		</region>
	</paragraph>
	<paragraph index="7">
		<region typus="original" subtype="" id="32" explains="">
斯不善已。
		</region>
	</paragraph>
	<paragraph index="8">
		<region typus="comment" subtype="" id="33" explains="32">
人所爭也。
		</region>
	</paragraph>
	<paragraph index="9">
		<region typus="original" subtype="" id="34" explains="">
故有無相生，
		</region>
	</paragraph>
	<paragraph index="10">
		<region typus="comment" subtype="" id="35" explains="34">
見有而為無也。
		</region>
	</paragraph>
	<paragraph index="11">
		<region typus="original" subtype="" id="36" explains="">
難易相成，
		</region>
	</paragraph>
	<paragraph index="12">
		<region typus="comment" subtype="" id="37" explains="36">
見難而為易也。
		</region>
	</paragraph>
	<paragraph index="13">
		<region typus="original" subtype="" id="38" explains="">
長短相較，
		</region>
	</paragraph>
	<paragraph index="14">
		<region typus="comment" subtype="" id="39" explains="38">
見短而為長也。
		</region>
	</paragraph>
	<paragraph index="15">
		<region typus="original" subtype="" id="40" explains="">
高下相傾，
		</region>
	</paragraph>
	<paragraph index="16">
		<region typus="comment" subtype="" id="41" explains="40">
見高而為下也。
		</region>
	</paragraph>
	<paragraph index="17">
		<region typus="original" subtype="" id="42" explains="">
音聲相和，
		</region>
	</paragraph>
	<paragraph index="18">
		<region typus="comment" subtype="" id="43" explains="42">
上唱下必和也。
		</region>
	</paragraph>
	<paragraph index="19">
		<region typus="original" subtype="" id="44" explains="">
前後相隨。
		</region>
	</paragraph>
	<paragraph index="20">
		<region typus="comment" subtype="" id="45" explains="44">
上行下必隨也。
		</region>
	</paragraph>
	<paragraph index="21">
		<region typus="original" subtype="" id="46" explains="">
是以聖人處無為之事，
		</region>
	</paragraph>
	<paragraph index="22">
		<region typus="comment" subtype="" id="47" explains="46">
以道治也。
		</region>
	</paragraph>
	<paragraph index="23">
		<region typus="original" subtype="" id="48" explains="">
行不言之教，
		</region>
	</paragraph>
	<paragraph index="24">
		<region typus="comment" subtype="" id="49" explains="48">
以身師導之也。
		</region>
	</paragraph>
	<paragraph index="25">
		<region typus="original" subtype="" id="50" explains="">
萬物作焉，
		</region>
	</paragraph>
	<paragraph index="26">
		<region typus="comment" subtype="" id="51" explains="50">
各自動也。
		</region>
	</paragraph>
	<paragraph index="27">
		<region typus="original" subtype="" id="52" explains="">
而不辭，
		</region>
	</paragraph>
	<paragraph index="28">
		<region typus="comment" subtype="" id="53" explains="52">
不辭謝而逆止。
		</region>
	</paragraph>
	<paragraph index="29">
		<region typus="original" subtype="" id="54" explains="">
生而不有，
		</region>
	</paragraph>
	<paragraph index="30">
		<region typus="comment" subtype="" id="55" explains="54">
元氣生萬物而不有。
		</region>
	</paragraph>
	<paragraph index="31">
		<region typus="original" subtype="" id="56" explains="">
為而不恃，
		</region>
	</paragraph>
	<paragraph index="32">
		<region typus="comment" subtype="" id="57" explains="56">
道所施為，不恃望其報也。
		</region>
	</paragraph>
	<paragraph index="33">
		<region typus="original" subtype="" id="58" explains="">
功成而弗居。
		</region>
	</paragraph>
	<paragraph index="34">
		<region typus="comment" subtype="" id="59" explains="58">
功成事就，退避不居其位。
		</region>
	</paragraph>
	<paragraph index="35">
		<region typus="original" subtype="" id="60" explains="">
夫唯弗居，
		</region>
	</paragraph>
	<paragraph index="36">
		<region typus="comment" subtype="" id="61" explains="60">
夫惟功成不居其位。
		</region>
	</paragraph>
	<paragraph index="37">
		<region typus="original" subtype="" id="62" explains="">
是以不去。
		</region>
	</paragraph>
	<paragraph index="38">
		<region typus="comment" subtype="" id="63" explains="62">
福德常在，不去其身也。此言不行不可隨，不言不可知疾。上六句有高下長短，君開一源，下生百端，百端之變，無不動亂。
		</region>
	</paragraph>
</text>
