<?xml version='1.0' encoding='UTF-8'?>
<text title="老子河上公章句上" section="辯德" juan="1" original_title="道德經">
	<paragraph index="0">
		<region typus="original" subtype="title" id="826" explains="">
老子河上公章句上 辯德
		</region>
	</paragraph>
	<paragraph index="1">
		<region typus="original" subtype="" id="827" explains="">
知人者智，
		</region>
	</paragraph>
	<paragraph index="2">
		<region typus="comment" subtype="" id="828" explains="827">
能知人好惡，是為智。
		</region>
	</paragraph>
	<paragraph index="3">
		<region typus="original" subtype="" id="829" explains="">
自知者明。
		</region>
	</paragraph>
	<paragraph index="4">
		<region typus="comment" subtype="" id="830" explains="829">
人能自知賢與不肖，是為反聽無聲，內視無形，故為明也。
		</region>
	</paragraph>
	<paragraph index="5">
		<region typus="original" subtype="" id="831" explains="">
勝人者有力，
		</region>
	</paragraph>
	<paragraph index="6">
		<region typus="comment" subtype="" id="832" explains="831">
能勝人者，不過以威力也。
		</region>
	</paragraph>
	<paragraph index="7">
		<region typus="original" subtype="" id="833" explains="">
自勝者強。
		</region>
	</paragraph>
	<paragraph index="8">
		<region typus="comment" subtype="" id="834" explains="833">
人能自勝己情欲，則天下無有能與己爭者，故為強也。
		</region>
	</paragraph>
	<paragraph index="9">
		<region typus="original" subtype="" id="835" explains="">
知足者富，
		</region>
	</paragraph>
	<paragraph index="10">
		<region typus="comment" subtype="" id="836" explains="835">
人能知足，則長保福祿，故為富也。
		</region>
	</paragraph>
	<paragraph index="11">
		<region typus="original" subtype="" id="837" explains="">
強行者有志，
		</region>
	</paragraph>
	<paragraph index="12">
		<region typus="comment" subtype="" id="838" explains="837">
人能強力行善，則為有意於道，道亦有意於人。
		</region>
	</paragraph>
	<paragraph index="13">
		<region typus="original" subtype="" id="839" explains="">
不失其所者久，
		</region>
	</paragraph>
	<paragraph index="14">
		<region typus="comment" subtype="" id="840" explains="839">
人能自節養，不失其所受天之精氣，則可以久。
		</region>
	</paragraph>
	<paragraph index="15">
		<region typus="original" subtype="" id="841" explains="">
死而不亡者壽。
		</region>
	</paragraph>
	<paragraph index="16">
		<region typus="comment" subtype="" id="842" explains="841">
目不妄視，耳不妄聽，口不妄言，則無怨惡於天下，故長壽。
		</region>
	</paragraph>
</text>
