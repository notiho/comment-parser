<?xml version='1.0' encoding='UTF-8'?>
<text title="老子河上公章句上" section="微明" juan="1" original_title="道德經">
	<paragraph index="0">
		<region typus="original" subtype="title" id="881" explains="">
老子河上公章句上 微明
		</region>
	</paragraph>
	<paragraph index="1">
		<region typus="original" subtype="" id="882" explains="">
將欲歙之，必固張之。
		</region>
	</paragraph>
	<paragraph index="2">
		<region typus="comment" subtype="" id="883" explains="882">
先開張之者，欲極其奢淫。
		</region>
	</paragraph>
	<paragraph index="3">
		<region typus="original" subtype="" id="884" explains="">
將欲弱之，必固強之。
		</region>
	</paragraph>
	<paragraph index="4">
		<region typus="comment" subtype="" id="885" explains="884">
先強大之者，欲使遇禍患。
		</region>
	</paragraph>
	<paragraph index="5">
		<region typus="original" subtype="" id="886" explains="">
將欲廢之，必固興之。
		</region>
	</paragraph>
	<paragraph index="6">
		<region typus="comment" subtype="" id="887" explains="886">
先興之者，欲使其驕危。
		</region>
	</paragraph>
	<paragraph index="7">
		<region typus="original" subtype="" id="888" explains="">
將欲奪之，必固與之。
		</region>
	</paragraph>
	<paragraph index="8">
		<region typus="comment" subtype="" id="889" explains="888">
先與之者，欲極其貪心。
		</region>
	</paragraph>
	<paragraph index="9">
		<region typus="original" subtype="" id="890" explains="">
是謂微明。
		</region>
	</paragraph>
	<paragraph index="10">
		<region typus="comment" subtype="" id="891" explains="890">
此四事，其道微，其效明也。
		</region>
	</paragraph>
	<paragraph index="11">
		<region typus="original" subtype="" id="892" explains="">
柔弱勝剛強。
		</region>
	</paragraph>
	<paragraph index="12">
		<region typus="comment" subtype="" id="893" explains="892">
柔弱者久長，剛強者先亡也。
		</region>
	</paragraph>
	<paragraph index="13">
		<region typus="original" subtype="" id="894" explains="">
魚不可脫於淵，
		</region>
	</paragraph>
	<paragraph index="14">
		<region typus="comment" subtype="" id="895" explains="894">
魚脫於淵，謂去剛得柔，不可複製焉。
		</region>
	</paragraph>
	<paragraph index="15">
		<region typus="original" subtype="" id="896" explains="">
國之利器，不可以示人。
		</region>
	</paragraph>
	<paragraph index="16">
		<region typus="comment" subtype="" id="897" explains="896">
利器者，謂權道也。治國權者，不可以示執事之臣也。治身道者，不可以示非其人也。
		</region>
	</paragraph>
</text>
