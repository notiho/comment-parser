<?xml version='1.0' encoding='UTF-8'?>
<text title="老子河上公章句上" section="為政" juan="1" original_title="道德經">
	<paragraph index="0">
		<region typus="original" subtype="title" id="898" explains="">
老子河上公章句上 為政
		</region>
	</paragraph>
	<paragraph index="1">
		<region typus="original" subtype="" id="899" explains="">
道常無為而無不為。
		</region>
	</paragraph>
	<paragraph index="2">
		<region typus="comment" subtype="" id="900" explains="899">
道以無為為常也。
		</region>
	</paragraph>
	<paragraph index="3">
		<region typus="original" subtype="" id="901" explains="">
侯王若能守之，萬物將自化。
		</region>
	</paragraph>
	<paragraph index="4">
		<region typus="comment" subtype="" id="902" explains="901">
言侯王若能守道，萬物將自化效於己也。
		</region>
	</paragraph>
	<paragraph index="5">
		<region typus="original" subtype="" id="903" explains="">
化而欲作，吾將鎮之以無名之樸。
		</region>
	</paragraph>
	<paragraph index="6">
		<region typus="comment" subtype="" id="904" explains="903">
吾，身也。無明之樸，道德也。萬物已化效於己也。復欲作巧偽者，侯王當身鎮撫以道德也。
		</region>
	</paragraph>
	<paragraph index="7">
		<region typus="original" subtype="" id="905" explains="">
無名之樸，夫亦將無欲，不欲以靜，
		</region>
	</paragraph>
	<paragraph index="8">
		<region typus="comment" subtype="" id="906" explains="905">
言侯王鎮撫以道德，民亦將不欲，故當以清靜導化之也。
		</region>
	</paragraph>
	<paragraph index="9">
		<region typus="original" subtype="" id="907" explains="">
天下將自定。
		</region>
	</paragraph>
	<paragraph index="10">
		<region typus="comment" subtype="" id="908" explains="907">
能如是者，天下將自正定也。
		</region>
	</paragraph>
</text>
