<?xml version='1.0' encoding='UTF-8'?>
<text title="老子河上公章句上" section="還淳" juan="1" original_title="道德經">
	<paragraph index="0">
		<region typus="original" subtype="title" id="422" explains="">
老子河上公章句上 還淳
		</region>
	</paragraph>
	<paragraph index="1">
		<region typus="original" subtype="" id="423" explains="">
絕聖，
		</region>
	</paragraph>
	<paragraph index="2">
		<region typus="comment" subtype="" id="424" explains="423">
絕聖制作，反初守元。五帝垂象，倉頡作書，不如三皇結繩無文。
		</region>
	</paragraph>
	<paragraph index="3">
		<region typus="original" subtype="" id="425" explains="">
棄智，
		</region>
	</paragraph>
	<paragraph index="4">
		<region typus="comment" subtype="" id="426" explains="425">
棄智慧，反無為。
		</region>
	</paragraph>
	<paragraph index="5">
		<region typus="original" subtype="" id="427" explains="">
民利百倍。
		</region>
	</paragraph>
	<paragraph index="6">
		<region typus="comment" subtype="" id="428" explains="427">
農事修，公無私。
		</region>
	</paragraph>
	<paragraph index="7">
		<region typus="original" subtype="" id="429" explains="">
絕仁棄義，
		</region>
	</paragraph>
	<paragraph index="8">
		<region typus="comment" subtype="" id="430" explains="429">
絕仁之見恩惠，棄義之尚華言。
		</region>
	</paragraph>
	<paragraph index="9">
		<region typus="original" subtype="" id="431" explains="">
民復孝慈。
		</region>
	</paragraph>
	<paragraph index="10">
		<region typus="comment" subtype="" id="432" explains="431">
德化淳也。
		</region>
	</paragraph>
	<paragraph index="11">
		<region typus="original" subtype="" id="433" explains="">
絕巧棄利，
		</region>
	</paragraph>
	<paragraph index="12">
		<region typus="comment" subtype="" id="434" explains="433">
絕巧者，詐偽亂真也。棄利者，塞貪路閉權門也。
		</region>
	</paragraph>
	<paragraph index="13">
		<region typus="original" subtype="" id="435" explains="">
盜賊無有。
		</region>
	</paragraph>
	<paragraph index="14">
		<region typus="comment" subtype="" id="436" explains="435">
上化公正，下無邪私。
		</region>
	</paragraph>
	<paragraph index="15">
		<region typus="original" subtype="" id="437" explains="">
此三者，
		</region>
	</paragraph>
	<paragraph index="16">
		<region typus="comment" subtype="" id="438" explains="437">
謂上三事所棄絕也。
		</region>
	</paragraph>
	<paragraph index="17">
		<region typus="original" subtype="" id="439" explains="">
以為文不足，
		</region>
	</paragraph>
	<paragraph index="18">
		<region typus="comment" subtype="" id="440" explains="439">
以為文不足者，文不足以教民。
		</region>
	</paragraph>
	<paragraph index="19">
		<region typus="original" subtype="" id="441" explains="">
故令有所屬。
		</region>
	</paragraph>
	<paragraph index="20">
		<region typus="comment" subtype="" id="442" explains="441">
當如下句。
		</region>
	</paragraph>
	<paragraph index="21">
		<region typus="original" subtype="" id="443" explains="">
見素抱樸，
		</region>
	</paragraph>
	<paragraph index="22">
		<region typus="comment" subtype="" id="444" explains="443">
見素者，當抱素守真，不尚文飾也。抱朴者，當抱其質樸，以示下，故可法則。
		</region>
	</paragraph>
	<paragraph index="23">
		<region typus="original" subtype="" id="445" explains="">
少私寡欲。
		</region>
	</paragraph>
	<paragraph index="24">
		<region typus="comment" subtype="" id="446" explains="445">
少私者，正無私也。寡欲者，當知足也。
		</region>
	</paragraph>
</text>
