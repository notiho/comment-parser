<?xml version='1.0' encoding='UTF-8'?>
<text title="老子河上公章句上" section="安民" juan="1" original_title="道德經">
	<paragraph index="0">
		<region typus="original" subtype="title" id="64" explains="">
老子河上公章句上 安民
		</region>
	</paragraph>
	<paragraph index="1">
		<region typus="original" subtype="" id="65" explains="">
不尚賢，
		</region>
	</paragraph>
	<paragraph index="2">
		<region typus="comment" subtype="" id="66" explains="65">
賢謂世俗之賢，辯口明文，離道行權，去質為文也。不尚者，不貴之以祿，不貴之以官。
		</region>
	</paragraph>
	<paragraph index="3">
		<region typus="original" subtype="" id="67" explains="">
使民不爭。
		</region>
	</paragraph>
	<paragraph index="4">
		<region typus="comment" subtype="" id="68" explains="67">
不爭功名，返自然也。
		</region>
	</paragraph>
	<paragraph index="5">
		<region typus="original" subtype="" id="69" explains="">
不貴難得之貨，
		</region>
	</paragraph>
	<paragraph index="6">
		<region typus="comment" subtype="" id="70" explains="69">
言人君不御好珍寶，黃金棄於山，珠玉捐於淵也。
		</region>
	</paragraph>
	<paragraph index="7">
		<region typus="original" subtype="" id="71" explains="">
使民不為盜。
		</region>
	</paragraph>
	<paragraph index="8">
		<region typus="comment" subtype="" id="72" explains="71">
上化清靜，下無貪人。
		</region>
	</paragraph>
	<paragraph index="9">
		<region typus="original" subtype="" id="73" explains="">
不見可慾，
		</region>
	</paragraph>
	<paragraph index="10">
		<region typus="comment" subtype="" id="74" explains="73">
放鄭聲，遠美人。
		</region>
	</paragraph>
	<paragraph index="11">
		<region typus="original" subtype="" id="75" explains="">
使心不亂。
		</region>
	</paragraph>
	<paragraph index="12">
		<region typus="comment" subtype="" id="76" explains="75">
不邪淫，不惑亂也。
		</region>
	</paragraph>
	<paragraph index="13">
		<region typus="original" subtype="" id="77" explains="">
是以聖人之治，
		</region>
	</paragraph>
	<paragraph index="14">
		<region typus="comment" subtype="" id="78" explains="77">
說聖人治國與治身同也。
		</region>
	</paragraph>
	<paragraph index="15">
		<region typus="original" subtype="" id="79" explains="">
虛其心，
		</region>
	</paragraph>
	<paragraph index="16">
		<region typus="comment" subtype="" id="80" explains="79">
除嗜欲，去亂煩。
		</region>
	</paragraph>
	<paragraph index="17">
		<region typus="original" subtype="" id="81" explains="">
實其腹，
		</region>
	</paragraph>
	<paragraph index="18">
		<region typus="comment" subtype="" id="82" explains="81">
懷道抱一守，五神也。
		</region>
	</paragraph>
	<paragraph index="19">
		<region typus="original" subtype="" id="83" explains="">
弱其志，
		</region>
	</paragraph>
	<paragraph index="20">
		<region typus="comment" subtype="" id="84" explains="83">
和柔謙讓，不處權也。
		</region>
	</paragraph>
	<paragraph index="21">
		<region typus="original" subtype="" id="85" explains="">
強其骨。
		</region>
	</paragraph>
	<paragraph index="22">
		<region typus="comment" subtype="" id="86" explains="85">
愛精重施，髓滿骨堅。
		</region>
	</paragraph>
	<paragraph index="23">
		<region typus="original" subtype="" id="87" explains="">
常使民無知無慾。
		</region>
	</paragraph>
	<paragraph index="24">
		<region typus="comment" subtype="" id="88" explains="87">
返樸守淳。
		</region>
	</paragraph>
	<paragraph index="25">
		<region typus="original" subtype="" id="89" explains="">
使夫知者不敢為也。
		</region>
	</paragraph>
	<paragraph index="26">
		<region typus="comment" subtype="" id="90" explains="89">
思慮深，不輕言。
		</region>
	</paragraph>
	<paragraph index="27">
		<region typus="original" subtype="" id="91" explains="">
為無為，
		</region>
	</paragraph>
	<paragraph index="28">
		<region typus="comment" subtype="" id="92" explains="91">
不造作，動因循。
		</region>
	</paragraph>
	<paragraph index="29">
		<region typus="original" subtype="" id="93" explains="">
則無不治。
		</region>
	</paragraph>
	<paragraph index="30">
		<region typus="comment" subtype="" id="94" explains="93">
德化厚，百姓安。
		</region>
	</paragraph>
</text>
