<?xml version='1.0' encoding='UTF-8'?>
<text title="史記三家注" section="游俠列傳第六十四" juan="124" original_title="史記">
	<paragraph index="0">
		<region typus="original" subtype="title" id="17511" explains="">
史記三家注 游俠列傳第六十四
		</region>
	</paragraph>
	<paragraph index="1">
		<region typus="summary" subtype="" id="17512" explains="">
集解】荀悅曰：「立氣齊，作威福，結私交，以立彊於世者，謂之游俠。」
		</region>
	</paragraph>
	<paragraph index="2">
		<region typus="original" subtype="" id="17513" explains="">
韓子曰：「儒以文亂法，
		</region>
		<region typus="comment" subtype="" id="17514" explains="17513">
【正義】言文之蔽，小人以僿。謂細碎苛法亂政。
		</region>
		<region typus="original" subtype="" id="17515" explains="">
而俠以武犯禁。」二者皆譏，
		</region>
		<region typus="comment" subtype="" id="17516" explains="17515">
【正義】譏，非言也。儒敝亂法，俠盛犯禁，二道皆非，而學士多稱於世者，故太史公引韓子，欲陳游俠之美。
		</region>
		<region typus="original" subtype="" id="17517" explains="">
而學士多稱於世云。至如以術取宰相卿大夫，輔翼其世主，功名俱著於春秋，
		</region>
		<region typus="comment" subtype="" id="17518" explains="17517">
【索隱】案：春秋謂國史也。以言人臣有功名則見記於其國之史，是俱著春秋者也。
		</region>
		<region typus="original" subtype="" id="17519" explains="">
固無可言者。及若季次、原憲，閭巷人也，
		</region>
		<region typus="comment" subtype="" id="17520" explains="17519">
【集解】徐廣曰：「仲尼弟子傳曰『公皙哀字季次，未嘗仕，孔子稱之。』」
		</region>
		<region typus="original" subtype="" id="17521" explains="">
讀書懷獨行君子
		</region>
		<region typus="comment" subtype="" id="17522" explains="17521">
【索隱】行音下孟反。
		</region>
		<region typus="original" subtype="" id="17523" explains="">
之德，義不苟合當世，當世亦笑之。故季次、原憲終身空室蓬戶，
		</region>
		<region typus="comment" subtype="" id="17524" explains="17523">
【正義】莊子云「原憲處居環堵之室，蓬戶不完。以桑爲樞而甕牖，上漏下濕，獨坐而弦歌」也。
		</region>
		<region typus="original" subtype="" id="17525" explains="">
褐衣疏食不厭。
		</region>
		<region typus="comment" subtype="" id="17526" explains="17525">
【索隱】不饜。饜，飽也，於艷反。
		</region>
		<region typus="original" subtype="" id="17527" explains="">
死而已四百餘年，而弟子志之不倦。今游俠，其行雖不軌於正義，然其言必信，其行必果，已諾必誠，不愛其軀，赴士之阸困，
		</region>
		<region typus="comment" subtype="" id="17528" explains="17527">
【索隱】上音厄。
		</region>
		<region typus="original" subtype="" id="17529" explains="">
既已存亡死生矣，而不矜其能，羞伐其德，蓋亦有足多者焉。
		</region>
	</paragraph>
	<paragraph index="3">
		<region typus="original" subtype="" id="17530" explains="">
且緩急，人之所時有也。太史公曰：昔者虞舜窘於井廩，伊尹負於鼎俎，傅說匿於傅險，呂尚困於棘津，
		</region>
		<region typus="comment" subtype="" id="17531" explains="17530">
【集解】徐廣曰：「在廣川。」【正義】尉繚子云「太公望行年七十，賣食棘津」云。古亦謂之石濟津，故南津。
		</region>
		<region typus="original" subtype="" id="17532" explains="">
夷吾桎梏，百里飯牛，仲尼畏匡，菜色陳、蔡。此皆學士所謂有道仁人也，猶然遭此菑，況以中材而涉亂世之末流乎？其遇害何可勝道哉！
		</region>
	</paragraph>
	<paragraph index="4">
		<region typus="original" subtype="" id="17533" explains="">
鄙人有言曰：「何知仁義，已饗其利
		</region>
		<region typus="comment" subtype="" id="17534" explains="17533">
【索隱】已音以。饗音享，受也。言已受其利則爲有德，何知必仁義也。
		</region>
		<region typus="original" subtype="" id="17535" explains="">
者爲有德。」故伯夷醜周，餓死首陽山，而文武不以其故貶王；跖、蹻暴戾，其徒誦義無窮。由此觀之，「竊鉤者誅，
		</region>
		<region typus="comment" subtype="" id="17536" explains="17535">
【索隱】以言小竊則爲盜而受誅也。
		</region>
		<region typus="original" subtype="" id="17537" explains="">
竊國者侯，侯之門仁義存」，
		</region>
		<region typus="comment" subtype="" id="17538" explains="17537">
【索隱】言人臣委質於侯王門，則須存於仁義。若游俠輕健，亦何必肯存仁義也。&lt;ref&gt;余有丁曰：「按：此即上文『
		</region>
		<region typus="original" subtype="" id="17539" explains="">
校|嚮|饗
		</region>
		<region typus="original" subtype="" id="17540" explains="">
其利者爲有德』意也。《索隱》注未明。」&lt;/ref&gt;
		</region>
		<region typus="original" subtype="" id="17541" explains="">
非虛言也。
		</region>
	</paragraph>
	<paragraph index="5">
		<region typus="original" subtype="" id="17542" explains="">
今拘學或抱咫尺之義，久孤於世，豈若卑論儕俗，與世沈浮而取榮名哉！
		</region>
		<region typus="comment" subtype="" id="17543" explains="17542">
【索隱】言拘學守義之士或抱咫尺纖微之事，遂久以當代，孤負我志，而不若卑論儕俗以取榮寵也。
		</region>
		<region typus="original" subtype="" id="17544" explains="">
而布衣之徒，設取予然諾，千里誦義，爲死不顧世，此亦有所長，非苟而已也。故士窮窘而得委命，此豈非人之所謂賢豪間者邪？誠使鄉曲之俠，予季次、原憲比權量力，效功於當世，不同日而論矣。要以功見言信，俠客之義又曷可少哉！
		</region>
	</paragraph>
	<paragraph index="6">
		<region typus="original" subtype="" id="17545" explains="">
古布衣之俠，靡得而聞已。近世延陵、
		</region>
		<region typus="comment" subtype="" id="17546" explains="17545">
【集解】徐廣曰：「代郡亦有延陵縣。」駰案：韓子云「趙襄子召延陵生，令車騎先至晉陽」。襄子時趙已並代，可有延陵之號，但未詳是此人非耳。&lt;ref&gt;楊慎曰：「延陵，吳季札也，不必引『延陵生』。太史公作傳，其不明者必顯著者也。或曰：『季札豈游俠耶？』余曰：『太史公作傳，既重游俠矣，必援名人以尊之，若《../卷129|貨殖傳》之援子貢也。子貢既入《貨殖》，季札獨不入《游俠》乎？』」故曰「延陵、孟嘗、春申、平原、信陵之徒，皆因王者親屬，藉於有土」。若趙之延陵生，不可言「王者親屬」也。&lt;/ref&gt;
		</region>
		<region typus="original" subtype="" id="17547" explains="">
孟嘗、春申、平原、信陵之徒，皆因王者親屬，藉於有土卿相之富厚，招天下賢者，顯名諸侯，不可謂不賢者矣。比如順風而呼，聲非加疾，其勢激也。至如閭巷之俠，脩行砥名，聲施於
		</region>
		<region typus="comment" subtype="" id="17548" explains="17547">
【索隱】施音以豉反。
		</region>
		<region typus="original" subtype="" id="17549" explains="">
天下，莫不稱賢，是爲難耳。然儒、墨皆排擯不載。自秦以前，匹夫之俠，湮滅不見，余甚恨之。以余所聞，漢興有朱家、田仲、王公、劇孟、郭解之徒，雖時扞當世之文罔，
		</region>
		<region typus="comment" subtype="" id="17550" explains="17549">
【索隱】扞即捍也。違扞當代之法網，謂犯於法禁也。
		</region>
		<region typus="original" subtype="" id="17551" explains="">
然其私義廉潔退讓，有足稱者。名不虛立，士不虛附。至如朋黨宗彊比周，設財役貧，豪暴侵凌孤弱，恣欲自快，游俠亦醜之。余悲世俗不察其意，而猥以朱家、郭解等令與暴豪之徒同類而共笑之也。
		</region>
	</paragraph>
	<paragraph index="7">
		<region typus="original" subtype="" id="17552" explains="">
魯朱家者，與高祖同時。魯人皆以儒教，而朱家用俠聞。所藏活豪士以百數，其餘庸人不可勝言。然終不伐其能，歆其德，諸所嘗施，唯恐見之。振人不贍，先從貧賤始。家無餘財，衣不完采，食不重味，乘不過軥牛。
		</region>
		<region typus="comment" subtype="" id="17553" explains="17552">
【集解】徐廣曰：「音雊。」駰案：漢書音義曰「小牛」。【索隱】上音古豆反。案：大牛當軶，小爲軥牛。
		</region>
		<region typus="original" subtype="" id="17554" explains="">
專趨人之急，甚己之私。既陰脫季布將軍之
		</region>
		<region typus="original" subtype="" id="17555" explains="">
另|阸|戹|厄
		</region>
		<region typus="original" subtype="" id="17556" explains="">
，
		</region>
		<region typus="comment" subtype="" id="17557" explains="17556">
【索隱】案：季布爲漢所購求，朱家以布髡鉗爲奴，載以廣柳車而出之，及尊貴而不見之，亦高介至義之士。然布竟不見報朱家之恩。
		</region>
		<region typus="original" subtype="" id="17558" explains="">
及布尊貴，終身不見也。自關以東，莫不延頸原交焉。
		</region>
	</paragraph>
	<paragraph index="8">
		<region typus="original" subtype="" id="17559" explains="">
楚田仲以俠聞，喜劍，父事朱家，自以爲行弗及。田仲已死，而雒陽有劇孟。周人以商賈爲資，而劇孟以任俠顯諸侯。吳楚反時，條侯爲太尉，乘傳車將至河南，得劇孟，喜曰：「吳楚舉大事而不求孟，吾知其無能爲已矣。」天下騷動，宰相得之若得一敵國云。劇孟行大類朱家，而好博，
		</region>
		<region typus="comment" subtype="" id="17560" explains="17559">
【索隱】按：六博戲也。
		</region>
		<region typus="original" subtype="" id="17561" explains="">
多少年之戲。然劇孟母死，自遠方送喪蓋千乘。及劇孟死，家無餘十金之財。而符離人王孟亦以俠稱江淮之間。
		</region>
	</paragraph>
	<paragraph index="9">
		<region typus="original" subtype="" id="17562" explains="">
是時濟南瞷氏、
		</region>
		<region typus="comment" subtype="" id="17563" explains="17562">
【索隱】瞷音閑。案：爲郅都所誅。
		</region>
		<region typus="original" subtype="" id="17564" explains="">
陳周庸
		</region>
		<region typus="comment" subtype="" id="17565" explains="17564">
【索隱】陳國人，姓周名庸。
		</region>
		<region typus="original" subtype="" id="17566" explains="">
亦以豪聞。景帝聞之，使使盡誅此屬。其後代諸白、
		</region>
		<region typus="comment" subtype="" id="17567" explains="17566">
【索隱】代，代郡。人有白氏，豪俠非一，故言「諸」。
		</region>
		<region typus="original" subtype="" id="17568" explains="">
梁韓無辟、
		</region>
		<region typus="comment" subtype="" id="17569" explains="17568">
【索隱】梁國人，韓姓，無辟名。辟音避。
		</region>
		<region typus="original" subtype="" id="17570" explains="">
陽翟薛况、
		</region>
		<region typus="comment" subtype="" id="17571" explains="17570">
【索隱】音況。
		</region>
		<region typus="original" subtype="" id="17572" explains="">
陝韓孺
		</region>
		<region typus="comment" subtype="" id="17573" explains="17572">
【集解】徐廣曰：「陝，疑當作『郟』字，潁川有郟縣。南越傳曰『郟壯士韓千秋』也。」【索隱】陝當爲「郟」。陝音如厓反，郟音紀洽反。漢書作「寒孺」。
		</region>
		<region typus="original" subtype="" id="17574" explains="">
紛紛復出焉。
		</region>
	</paragraph>
	<paragraph index="10">
		<region typus="original" subtype="" id="17575" explains="">
郭解，軹人也，
		</region>
		<region typus="comment" subtype="" id="17576" explains="17575">
【索隱】漢書云河內軹人也。
		</region>
		<region typus="original" subtype="" id="17577" explains="">
字翁伯，善相人者許負外孫也。解父以任俠，孝文時誅死。解爲人短小精悍，不飲酒。少時陰賊，
		</region>
		<region typus="comment" subtype="" id="17578" explains="17577">
【索隱】以內心忍害。
		</region>
		<region typus="original" subtype="" id="17579" explains="">
慨不快意，身所殺甚眾。以軀借交報仇，藏命
		</region>
		<region typus="comment" subtype="" id="17580" explains="17579">
【索隱】案：謂亡命也。
		</region>
		<region typus="original" subtype="" id="17581" explains="">
作姦剽攻，及鑄錢掘冢，固不可勝數。適有天幸，窘急常得脫，若遇赦。及解年長，更折節爲儉，以德報怨，厚施而薄望。然其自喜爲俠
		</region>
		<region typus="comment" subtype="" id="17582" explains="17581">
【索隱】蘇林云：「言性喜爲俠也。」
		</region>
		<region typus="original" subtype="" id="17583" explains="">
益甚。既已振人之命，不矜其功，其陰賊著於心，卒發於睚眥如故云。而少年慕其行，亦輒爲報仇，不使知也。解姊子負解之勢，
		</region>
		<region typus="comment" subtype="" id="17584" explains="17583">
【索隱】負，恃也。
		</region>
		<region typus="original" subtype="" id="17585" explains="">
與人飲，使之嚼。
		</region>
		<region typus="comment" subtype="" id="17586" explains="17585">
【集解】徐廣曰；「音子妙反，盡酒也。」【索隱】即妙反。謂酒盡。
		</region>
		<region typus="original" subtype="" id="17587" explains="">
非其任，彊必灌之。人怒，拔刀刺殺解姊子，亡去。解姊怒曰：「以翁伯之義，人殺吾子，賊不得。」棄其屍於道，弗葬，欲以辱解。解使人微知賊處。賊窘自歸，具以實告解。解曰：「公殺之固當，吾兒不直。」遂去其賊，
		</region>
		<region typus="comment" subtype="" id="17588" explains="17587">
【集解】徐廣曰：「遣使去。」
		</region>
		<region typus="original" subtype="" id="17589" explains="">
罪其姊子，乃收而葬之。諸公聞之，皆多解之義，益附焉。
		</region>
	</paragraph>
	<paragraph index="11">
		<region typus="original" subtype="" id="17590" explains="">
解出入，人皆避之。有一人獨箕倨視之，解遣人問其名姓。客欲殺之。解曰：「居邑屋至不見敬，是吾德不脩也，彼何罪！」乃陰屬尉史曰：「是人，吾所急也，
		</region>
		<region typus="comment" subtype="" id="17591" explains="17590">
【索隱】案：謂吾心中所急，言情切急之謂。漢書作「重」也。
		</region>
		<region typus="original" subtype="" id="17592" explains="">
至踐更時脫之。」每至踐更，數過，吏弗求。
		</region>
		<region typus="comment" subtype="" id="17593" explains="17592">
【集解】如淳曰：「更有三品，有卒更，有踐更，有過更。古有正卒無常人，皆當迭爲之，一月一更，是爲卒更也。貧者欲得顧更錢者，次直者出錢顧之，月二千，是爲踐更也。律說卒更、踐更者，居縣中五月乃更也。後從尉律，卒踐更一月休十一月也。」【索隱】數音朔，謂頻免之也。又音色主反，數亦頻也。
		</region>
		<region typus="original" subtype="" id="17594" explains="">
怪之，問其故，乃解使脫之。箕踞者乃肉袒謝罪。少年聞之，愈益慕解之行。
		</region>
	</paragraph>
	<paragraph index="12">
		<region typus="original" subtype="" id="17595" explains="">
雒陽人有相仇者，邑中賢豪居間者以十數，
		</region>
		<region typus="comment" subtype="" id="17596" explains="17595">
【索隱】色具反。
		</region>
		<region typus="original" subtype="" id="17597" explains="">
終不聽。客乃見郭解。解夜見仇家，仇家曲聽解。
		</region>
		<region typus="comment" subtype="" id="17598" explains="17597">
【索隱】仇家曲聽。謂屈曲聽解也。
		</region>
		<region typus="original" subtype="" id="17599" explains="">
解乃謂仇家曰：「吾聞雒陽諸公在此間，多不聽者。今子幸而聽解，解柰何乃從他縣奪人邑中賢大夫權乎！」乃夜去，不使人知，曰：「且無用
		</region>
		<region typus="original" subtype="" id="17600" explains="">
另2|待我|或無此二字
		</region>
		<region typus="original" subtype="" id="17601" explains="">
，待我去，&lt;ref&gt;王若虛《辨惑》曰：「疑重用『待我』字。」&lt;/ref&gt;令雒陽豪居其間，
		</region>
		<region typus="comment" subtype="" id="17602" explains="17601">
【索隱】按：漢書作「無庸」。蘇林曰「且無使用吾言，待我去，令洛陽豪居其間」也。
		</region>
		<region typus="original" subtype="" id="17603" explains="">
乃聽之。」
		</region>
	</paragraph>
	<paragraph index="13">
		<region typus="original" subtype="" id="17604" explains="">
解執恭敬，不敢乘車入其縣廷。之旁郡國，爲人請求事，事可出，出之；不可者，各厭其意，然後乃敢嘗酒食。諸公以故嚴重之，爭爲用。邑中少年及旁近縣賢豪，夜半過門常十餘車，請得解客舍養之。
		</region>
		<region typus="comment" subtype="" id="17605" explains="17604">
【索隱】如淳云：「解多藏亡命者，故喜事年少與解同志者，知亡命者多歸解，故多將車來，欲爲解迎亡者而藏之者也。」
		</region>
	</paragraph>
	<paragraph index="14">
		<region typus="original" subtype="" id="17606" explains="">
及徙豪富茂陵也，解家貧，不中
		</region>
		<region typus="original" subtype="" id="17607" explains="">
校|訾|貲
		</region>
		<region typus="original" subtype="" id="17608" explains="">
，
		</region>
		<region typus="comment" subtype="" id="17609" explains="17608">
【索隱】案：貲不滿三百萬已上爲不中。
		</region>
		<region typus="original" subtype="" id="17610" explains="">
吏恐，不敢不徙。衛將軍爲言：「郭解家貧不中徙。」上曰：「布衣權至使將軍爲言，此其家不貧。」解家遂徙。諸公送者出千餘萬。軹人楊季主子爲縣掾，舉徙解。解兄子斷楊掾頭。由此楊氏與郭氏爲仇。
		</region>
	</paragraph>
	<paragraph index="15">
		<region typus="original" subtype="" id="17611" explains="">
解入關，關中賢豪知與不知，聞其聲，爭交驩解。解爲人短小，不飲酒，出未嘗有騎。已又殺楊季主。楊季主家上書，人又殺之闕下。上聞，乃下吏捕解。解亡，置其母家室夏陽，
		</region>
		<region typus="comment" subtype="" id="17612" explains="17611">
【集解】徐廣曰：「屬馮翊。」【正義】故城在同州韓城縣南二十里，漢夏陽也。
		</region>
		<region typus="original" subtype="" id="17613" explains="">
身至臨晉。
		</region>
		<region typus="comment" subtype="" id="17614" explains="17613">
【正義】故城在同州馮翊縣西南二里。
		</region>
		<region typus="original" subtype="" id="17615" explains="">
臨晉籍少公素不知解，解冒，因求出關。籍少公已出解，解轉入太原，所過輒告主人家。吏逐之，跡至籍少公。少公自殺，口絕。久之，乃得解。窮治所犯，爲解所殺，皆在赦前。軹有儒生侍使者坐，客譽郭解，生曰：「郭解專以姦犯公法，何謂賢！」解客聞，殺此生，斷其舌。吏以此責解，解實不知殺者。殺者亦竟絕，莫知爲誰。吏奏解無罪。御史大夫公孫弘議曰：「解布衣爲任俠行權，以睚眥殺人，解雖弗知，此罪甚於解殺之。當大逆無道。」遂族郭解翁伯。
		</region>
	</paragraph>
	<paragraph index="16">
		<region typus="original" subtype="" id="17616" explains="">
自是之後，爲俠者極眾，敖而無足數者。
		</region>
		<region typus="comment" subtype="" id="17617" explains="17616">
【集解】徐廣曰：「敖，倨也。」
		</region>
		<region typus="original" subtype="" id="17618" explains="">
然關中長安樊仲子，槐里趙王孫，長陵高公子，西河郭公仲，太原鹵公孺，
		</region>
		<region typus="comment" subtype="" id="17619" explains="17618">
【集解】徐廣曰：「雁門有鹵城也。」【索隱】太原鹵翁。漢書作「魯公孺」。魯，姓也，與徐廣之說不同也。
		</region>
		<region typus="original" subtype="" id="17620" explains="">
臨淮兒長卿，東陽田君孺，
		</region>
		<region typus="comment" subtype="" id="17621" explains="17620">
【索隱】漢書作「陳君孺」。然陳田聲相近，亦本同姓。【正義】其東陽蓋貝州歷亭縣者，爲近齊故也。
		</region>
		<region typus="original" subtype="" id="17622" explains="">
雖爲俠而逡逡有退讓君子之風。至若北道姚氏，
		</region>
		<region typus="comment" subtype="" id="17623" explains="17622">
【索隱】北道諸姚。蘇林云：「道猶方也。」如淳云：「京師四出道也。」
		</region>
		<region typus="original" subtype="" id="17624" explains="">
西道諸杜，南道仇景，東道趙他、羽公子，
		</region>
		<region typus="comment" subtype="" id="17625" explains="17624">
【索隱】舊解以趙他、羽公子爲二人，今案：此姓趙，名他羽，字公子也。
		</region>
		<region typus="original" subtype="" id="17626" explains="">
南陽趙調之徒，此盜跖居民間者耳，曷足道哉！此乃鄉者朱家之羞也。&lt;ref&gt;「然關中長安樊仲子」至「此乃鄉者朱家之羞也」
		</region>
		<region typus="comment" subtype="" id="17627" explains="17626">
臣照
		</region>
		<region typus="original" subtype="" id="17628" explains="">
按：此數行皆後人所續，玩前後文義自得之。&lt;/ref&gt;
		</region>
	</paragraph>
	<paragraph index="17">
		<region typus="original" subtype="" id="17629" explains="">
太史公曰：吾視郭解，狀貌不及中人，言語不足采者。然天下無賢與不肖，知與不知，皆慕其聲，言俠者皆引以爲名。諺曰：「人貌榮名，豈有既乎！」
		</region>
		<region typus="comment" subtype="" id="17630" explains="17629">
集解徐廣曰：「人以顏狀爲貌者，則貌有衰落矣；唯用榮名爲飾表，則稱譽無極也。既，盡也。」
		</region>
		<region typus="original" subtype="" id="17631" explains="">
於戲，惜哉！
		</region>
	</paragraph>
	<paragraph index="18">
		<region typus="summary" subtype="" id="17632" explains="">
索隱述贊】游俠豪倨，藉藉有聲。權行州里，力折公卿。朱家脫季，劇孟定傾。急人之難，免讎於更。偉哉翁伯，人貌榮名。
		</region>
	</paragraph>
	<paragraph index="19">
		<region typus="original" subtype="" id="17633" explains="">
===史記卷一百二十四考證===
		</region>
	</paragraph>
	<paragraph index="20">
		<region typus="original" subtype="" id="17634" explains="">
&lt;references /&gt;
		</region>
	</paragraph>
</text>
