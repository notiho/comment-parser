<?xml version='1.0' encoding='UTF-8'?>
<text title="史記三家注" section="太史公自序第七十" juan="130" original_title="史記">
	<paragraph index="0">
		<region typus="original" subtype="title" id="18706" explains="">
史記三家注 太史公自序第七十
		</region>
	</paragraph>
	<paragraph index="1">
		<region typus="original" subtype="" id="18707" explains="">
昔在顓頊，命南正重以司天，北正黎以司地。
		</region>
		<region typus="comment" subtype="" id="18708" explains="18707">
【索隱】案：張晏云「南方，陽也。火，水配也。水爲陰，故命南正重司天，火正黎兼地職」。臣瓚以爲重黎氏是司天地之官，司地者宜曰
		</region>
		<region typus="original" subtype="" id="18709" explains="">
另|北|火
		</region>
		<region typus="original" subtype="" id="18710" explains="">
正，古文作「
		</region>
		<region typus="original" subtype="" id="18711" explains="">
另|火|北
		</region>
		<region typus="original" subtype="" id="18712" explains="">
」字，非也。揚雄、譙周並以爲然。案：國語「黎爲火正，以淳曜敦大，光照四海」，又幽通賦云「黎淳曜於高辛」，則「火正」爲是也。
		</region>
		<region typus="original" subtype="" id="18713" explains="">
唐虞之際，紹重黎之後，使復典之，至于夏商，故重黎氏世序天地。其在周，程伯休甫其後也。
		</region>
		<region typus="comment" subtype="" id="18714" explains="18713">
【集解】應劭曰：「封爲程國伯，休甫，字也。」【索隱】案：重司天而黎司地，是代序天地也。據左氏，重是少昊之子，黎乃顓頊之胤，二氏二正，所出各別，而史遷意欲合二氏爲一，故總云「在周，程伯休甫其後」，非也。然
		</region>
		<region typus="original" subtype="" id="18715" explains="">
另|後案|案後
		</region>
		<region typus="original" subtype="" id="18716" explains="">
彪之序及干寶皆云司馬氏，黎之後是也。今總稱伯休甫是重黎之後者，凡言地即舉天，稱黎則兼重，自是相對之文，其實二官亦通職。然休甫則黎之後也，亦是太史公欲以史爲己任，言先代天官，所以兼稱重耳。【正義】括地志云：「安陵故城在雍州咸陽東二十一里，周之程邑也。」
		</region>
		<region typus="original" subtype="" id="18717" explains="">
當周宣王時，失其守而爲司馬氏。
		</region>
		<region typus="comment" subtype="" id="18718" explains="18717">
【正義】司馬彪序云：「南正黎，後世爲司馬氏。」
		</region>
		<region typus="original" subtype="" id="18719" explains="">
司馬氏世典周史。
		</region>
		<region typus="comment" subtype="" id="18720" explains="18719">
【索隱】案：司馬，夏官卿，不掌國史，自是先代兼爲史。衞宏云「司馬氏，周史佚之後」，
		</region>
		<region typus="original" subtype="" id="18721" explains="">
另|不知何|或有所
		</region>
		<region typus="original" subtype="" id="18722" explains="">
據。
		</region>
		<region typus="original" subtype="" id="18723" explains="">
惠襄之閒，司馬氏去周適晉。
		</region>
		<region typus="comment" subtype="" id="18724" explains="18723">
【集解】張晏曰：「周惠王、襄王有子穨、叔帶之難，故司馬氏奔晉。」
		</region>
		<region typus="original" subtype="" id="18725" explains="">
晉中軍隨會奔秦，
		</region>
		<region typus="comment" subtype="" id="18726" explains="18725">
【索隱】案左氏，隨會自晉奔秦，後乃奔魏，自魏還晉，故漢書云會奔秦魏也。
		</region>
		<region typus="original" subtype="" id="18727" explains="">
而司馬氏入少梁。
		</region>
		<region typus="comment" subtype="" id="18728" explains="18727">
【索隱】古梁國也，秦滅之，改曰少梁，後名夏陽。【正義】案春秋，隨會奔秦，其後自秦入魏而還晉也。隨會爲晉中軍將。少梁，古梁國也，嬴姓，在同州韓城縣南二十二里，是時屬晉。
		</region>
	</paragraph>
	<paragraph index="2">
		<region typus="original" subtype="" id="18729" explains="">
自司馬氏去周適晉，分散，或在衞，或在趙，或在秦。其在衞者，相中山。
		</region>
		<region typus="comment" subtype="" id="18730" explains="18729">
【集解】徐廣曰：「名喜也。」
		</region>
		<region typus="original" subtype="" id="18731" explains="">
&lt;ref&gt;《呂氏春秋/卷十八#應言|呂氏春秋》：司馬喜難墨者師於中山王前。&lt;/ref&gt;在趙者，
		</region>
		<region typus="comment" subtype="" id="18732" explains="18731">
【索隱】案：何法盛晉書及司馬氏系本名凱。【正義】何法盛晉書及晉譙王司馬無忌司馬氏系本皆云名凱。
		</region>
		<region typus="original" subtype="" id="18733" explains="">
以傳劍論顯，
		</region>
		<region typus="comment" subtype="" id="18734" explains="18733">
【集解】服虔曰：「世善傳劍也。」蘇林曰：「傳手搏論而釋之。」晉灼曰：「史記吳起贊曰『非信仁廉勇，不能傳劍論兵書』也。」&lt;ref&gt;《序傳》作「不能傳兵論劍」與晉灼所引互異，必有一誤。&lt;/ref&gt;【索隱】服虔云：「代善劍也。」按：解所以稱傳也。蘇林云傳作「搏」，言手搏論而釋之，所以知名也。
		</region>
		<region typus="original" subtype="" id="18735" explains="">
蒯聵
		</region>
		<region typus="comment" subtype="" id="18736" explains="18735">
【正義】五怪反。如淳云：「刺客傳之蒯聵也。」
		</region>
		<region typus="original" subtype="" id="18737" explains="">
其後也。在秦者名錯，與張儀爭論，於是惠王使錯將伐蜀，遂拔，因而守之。
		</region>
		<region typus="comment" subtype="" id="18738" explains="18737">
【集解】蘇林曰：「守，郡守也。」
		</region>
		<region typus="original" subtype="" id="18739" explains="">
錯孫靳，
		</region>
		<region typus="comment" subtype="" id="18740" explains="18739">
【集解】徐廣曰：「一作『蘄』。」【索隱】上音七各反，下音紀釁反。漢書作「蘄」。
		</region>
		<region typus="original" subtype="" id="18741" explains="">
事武安君白起。而少梁更名曰夏陽。靳與武安君阬趙長平軍，
		</region>
		<region typus="comment" subtype="" id="18742" explains="18741">
【集解】文穎曰：「趙孝成時。」
		</region>
		<region typus="original" subtype="" id="18743" explains="">
還而與之俱賜死杜郵，
		</region>
		<region typus="comment" subtype="" id="18744" explains="18743">
【索隱】下音尤。李奇曰「地名，在咸陽西」。按三秦記，其地後改爲李里者也。
		</region>
		<region typus="original" subtype="" id="18745" explains="">
葬於華池。
		</region>
		<region typus="comment" subtype="" id="18746" explains="18745">
【集解】晉灼曰：「地名，在鄠縣。」【索隱】晉灼云在鄠縣，非也。案司馬遷碑在夏陽西北四里。【正義】括地志云：「華池在同州韓城縣西南七十里，在夏陽故城西北四里。」
		</region>
		<region typus="original" subtype="" id="18747" explains="">
靳孫昌，昌爲秦主鐵官，當始皇之時。蒯聵玄孫卬
		</region>
		<region typus="comment" subtype="" id="18748" explains="18747">
【索隱】案：晉譙國司馬無忌作司馬氏系本，云蒯聵生昭豫，昭豫生憲，憲生卬。
		</region>
		<region typus="original" subtype="" id="18749" explains="">
爲武信君將
		</region>
		<region typus="comment" subtype="" id="18750" explains="18749">
【集解】徐廣曰：「張耳傳云武臣自號武信君。」&lt;ref&gt;劉敞《漢書刊誤》曰：「此言當始皇時武信君將，則武信君非武臣也。」項梁亦號為武信君，然皆非始皇時。&lt;/ref&gt;【索隱】案漢書，武臣號武信君。
		</region>
		<region typus="original" subtype="" id="18751" explains="">
而徇朝歌。諸侯之相王，王卬於殷。
		</region>
		<region typus="comment" subtype="" id="18752" explains="18751">
【索隱】漢書云項羽封卬爲殷王。
		</region>
		<region typus="original" subtype="" id="18753" explains="">
漢之伐楚，卬歸漢，以其地爲河內郡。昌生無澤，
		</region>
		<region typus="comment" subtype="" id="18754" explains="18753">
【索隱】漢書作「毋擇」，並音亦也。
		</region>
		<region typus="original" subtype="" id="18755" explains="">
無澤爲漢巿長。無澤生喜，喜爲五大夫，卒，皆葬高門。
		</region>
		<region typus="comment" subtype="" id="18756" explains="18755">
【集解】蘇林曰：「長安北門也。」瓚曰：「長安城無高門。」【索隱】案：蘇說非也。案遷碑，在夏陽西北，去華池三里。【正義】括地志云：「高門原俗名馬門原，在同州韓城縣西南十八里。漢司馬遷墓在韓城縣南二十二里。夏陽縣故城東南有司馬遷冢，在高門原上也。」
		</region>
		<region typus="original" subtype="" id="18757" explains="">
喜生談，談爲太史公。
		</region>
		<region typus="comment" subtype="" id="18758" explains="18757">
【集解】如淳曰：「漢儀注太史公，武帝置，位在丞相上。天下計書先上太史公，副上丞相，序事如古春秋。遷死後，宣帝以其官爲令，行太史公文書而已。」瓚曰：「百官表無太史公。茂陵中書司馬談以太史丞爲太史令。」【索隱】案茂陵書，談以太史丞爲太史令，則「公」者，遷所著書尊其父云「公」也。然稱「太史公」皆遷稱述其父所作，其實亦遷之詞，而如淳引衞宏儀注稱「位在丞相上」，謬矣。案百官表又無其官。且修史之官，國家別有著撰，則令郡縣所上圖書皆先上之，而後人不曉，誤以爲在丞相上耳。【正義】虞喜志林云：「古者主天官者皆上公，自周至漢，其職轉卑，然朝會坐位猶居公上。尊天之道，其官屬仍以舊名尊而稱也。」案：下文「太史公既掌天官，不治民，有子曰遷」，又云「卒三歲而遷爲太史公」，又云「太史公遭李陵之禍」，又云「汝復爲太史，則續吾祖矣」，觀此文，虞喜說爲長。乃書談及遷爲「太史公」者，皆遷自書之。漢舊儀云「太史公秩二千石，卒史皆秩二百石」。然瓚及韋昭、桓譚之說皆非也。以桓譚之說釋在武本紀也。
		</region>
	</paragraph>
	<paragraph index="3">
		<region typus="original" subtype="" id="18759" explains="">
太史公學天官於唐都，
		</region>
		<region typus="comment" subtype="" id="18760" explains="18759">
【正義】天官書云「星則唐都」也。
		</region>
		<region typus="original" subtype="" id="18761" explains="">
受易於楊何，
		</region>
		<region typus="comment" subtype="" id="18762" explains="18761">
【集解】徐廣曰：「菑川人。」【正義】何，字叔完，菑川人。見儒林傳也。
		</region>
		<region typus="original" subtype="" id="18763" explains="">
習道論於黃子。
		</region>
		<region typus="comment" subtype="" id="18764" explains="18763">
【集解】徐廣曰：「儒林傳曰黃生，好黃老之術。」
		</region>
		<region typus="original" subtype="" id="18765" explains="">
太史公仕於建元元封之閒，愍學者之不達其意而師悖，
		</region>
		<region typus="comment" subtype="" id="18766" explains="18765">
【正義】布內反。顏云：「悖，惑也。各習師書，惑於所見也。」
		</region>
		<region typus="original" subtype="" id="18767" explains="">
乃論六家之要指曰：
		</region>
	</paragraph>
	<paragraph index="4">
		<region typus="original" subtype="" id="18768" explains="">
易大傳：
		</region>
		<region typus="comment" subtype="" id="18769" explains="18768">
【集解】張晏曰：「謂易繫辭。」【正義】張晏云「謂易繫辭」。案：下二句是繫辭文也。
		</region>
		<region typus="original" subtype="" id="18770" explains="">
「天下一致而百慮，同歸而殊塗。」夫陰陽、儒、墨、名、法、道德，此務爲治者也，直所從言之異路，有省不省耳。
		</region>
		<region typus="comment" subtype="" id="18771" explains="18770">
【索隱】案：六家同歸於正，然所從之道殊塗，學或有傳習省察，或有不省者耳。
		</region>
		<region typus="original" subtype="" id="18772" explains="">
嘗竊觀陰陽之術，大祥
		</region>
		<region typus="comment" subtype="" id="18773" explains="18772">
【集解】徐廣曰：「一作『詳』。」駰案：李奇曰「月令星官，是其枝葉也」。【索隱】案：漢書作「大詳」，言我觀陰陽之術大詳。而今此作「祥」，於義爲疏也。【正義】顧野王云：「祥，善也，吉凶之先見也。」
		</region>
		<region typus="original" subtype="" id="18774" explains="">
而衆忌諱，使人拘而多所畏；
		</region>
		<region typus="comment" subtype="" id="18775" explains="18774">
【正義】言拘束於日時，令人有所忌畏也。
		</region>
		<region typus="original" subtype="" id="18776" explains="">
然其序四時之大順，不可失也。儒者博而寡要，勞而少功，是以其事難盡從；然其序君臣父子之禮，列夫婦長幼之別，不可易也。墨者
		</region>
		<region typus="comment" subtype="" id="18777" explains="18776">
【正義】韋云：「墨翟之術也，尚儉，後有隨巢子傳其術也。」
		</region>
		<region typus="original" subtype="" id="18778" explains="">
儉而難遵，是以其事不可徧循；
		</region>
		<region typus="comment" subtype="" id="18779" explains="18778">
【索隱】徧音遍。徧循，言難盡用也。
		</region>
		<region typus="original" subtype="" id="18780" explains="">
然其彊本節用，不可廢也。法家嚴而少恩；然其正君臣上下之分，不可改矣。名家使人儉而善失真；&lt;ref&gt;董份曰：「墨者儉是矣，若名家言儉，似不可曉，蓋此乃檢字，因上有儉字，寫者遂誤耳。」解曰：「檢者，法也。」又曰：「檢者，束也。」下文苛察繚繞，即檢束之也。&lt;/ref&gt;
		</region>
		<region typus="comment" subtype="" id="18781" explains="18780">
【索隱】案：名家流出於禮官。古者名位不同，禮亦異數，孔子「必也正名乎」。案：名家知禮亦異數，是儉也；受命不受辭，或失其真也。
		</region>
		<region typus="original" subtype="" id="18782" explains="">
然其正名實，不可不察也。道家使人精神專一，動合無形，贍足萬物。
		</region>
		<region typus="comment" subtype="" id="18783" explains="18782">
【索隱】贍音巿豔反。漢書作「澹」，古今字異也。
		</region>
		<region typus="original" subtype="" id="18784" explains="">
其爲術也，因陰陽之大順，采儒墨之善，撮名法之要，與時遷移，應物變化，立俗施事，無所不宜，指約而易操，事少而功多。儒者則不然。以爲人主天下之儀表也，主倡而臣和，主先而臣隨。如此則主勞而臣逸。至於大道之要，去健羨，
		</region>
		<region typus="comment" subtype="" id="18785" explains="18784">
【集解】如淳曰：「『知雄守雌』，是去健也。『不見可欲，使心不亂』，是去羨也。」
		</region>
		<region typus="original" subtype="" id="18786" explains="">
絀聰明，
		</region>
		<region typus="comment" subtype="" id="18787" explains="18786">
【索隱】如淳曰：「『不尚賢』，『絕聖弃智』也。」
		</region>
		<region typus="original" subtype="" id="18788" explains="">
釋此而任術。夫神大用則竭，形大勞則敝。形神騷動，欲與天地長久，非所聞也。
		</region>
	</paragraph>
	<paragraph index="5">
		<region typus="original" subtype="" id="18789" explains="">
夫陰陽四時、八位、十二度、二十四節
		</region>
		<region typus="comment" subtype="" id="18790" explains="18789">
【集解】張晏曰：「八位，八卦位也。十二度，十二次也。二十四節，就中氣也。各有禁忌，謂日月也。」
		</region>
		<region typus="original" subtype="" id="18791" explains="">
各有教令，順之者昌，逆之者不死則亡，未必然也，故曰「使人拘而多畏」。夫春生夏長，秋收冬藏，此天道之大經也，弗順則無以爲天下綱紀，故曰「四時之大順，不可失也」。
		</region>
	</paragraph>
	<paragraph index="6">
		<region typus="original" subtype="" id="18792" explains="">
夫儒者以六蓺爲法。
		</region>
		<region typus="comment" subtype="" id="18793" explains="18792">
【正義】六藝，謂五禮、六樂、五射御、六書、九數也。
		</region>
		<region typus="original" subtype="" id="18794" explains="">
六蓺經傳以千萬數，累世不能通其學，當年不能究其禮，故曰「博而寡要，勞而少功」。若夫列君臣父子之禮，序夫婦長幼之別，雖百家弗能易也。
		</region>
	</paragraph>
	<paragraph index="7">
		<region typus="original" subtype="" id="18795" explains="">
墨者亦尚堯舜道，言其德行曰：「堂高三尺，
		</region>
		<region typus="comment" subtype="" id="18796" explains="18795">
【索隱】案：自此已下韓子之文，故稱「曰」。
		</region>
		<region typus="original" subtype="" id="18797" explains="">
土階三等，茅茨不翦，
		</region>
		<region typus="comment" subtype="" id="18798" explains="18797">
【正義】屋蓋曰茨，以茅覆屋。
		</region>
		<region typus="original" subtype="" id="18799" explains="">
采椽不刮。
		</region>
		<region typus="comment" subtype="" id="18800" explains="18799">
【索隱】韋昭云：「采椽，櫟榱也。」【正義】採取爲椽，不刮削也。
		</region>
		<region typus="original" subtype="" id="18801" explains="">
食土簋，
		</region>
		<region typus="comment" subtype="" id="18802" explains="18801">
【集解】徐廣曰：「一作『塯』。」駰案：服虔曰「土簋，用土作此器」。
		</region>
		<region typus="original" subtype="" id="18803" explains="">
啜土刑，
		</region>
		<region typus="comment" subtype="" id="18804" explains="18803">
【正義】顏云：「簋，所以盛飯也。刑，所以盛羹也。土謂燒土爲之，即瓦器也。」
		</region>
		<region typus="original" subtype="" id="18805" explains="">
糲粱之食，
		</region>
		<region typus="comment" subtype="" id="18806" explains="18805">
【集解】張晏曰：「一斛粟，七冢米，爲糲。」瓚曰：「五斗粟，三斗米，爲糲。音剌。」韋昭曰：「糲，礲也。」【索隱】服虔云：「糲，麤米也。」三倉云：「粱，好粟。」【正義】糲，麤米也，脫粟也。粱，粟也。謂食脫粟之麤飯也。
		</region>
		<region typus="original" subtype="" id="18807" explains="">
藜霍之羹。
		</region>
		<region typus="comment" subtype="" id="18808" explains="18807">
【正義】藜，似藿而表赤。藿，豆葉也。
		</region>
		<region typus="original" subtype="" id="18809" explains="">
夏日葛衣，冬日鹿裘。」其送死，桐棺三寸，
		</region>
		<region typus="comment" subtype="" id="18810" explains="18809">
【正義】以桐木爲棺，厚三寸也。
		</region>
		<region typus="original" subtype="" id="18811" explains="">
舉音不盡其哀。教喪禮，必以此爲萬民之率。使天下法若此，則尊卑無別也。夫世異時移，事業不必同，故曰「儉而難遵」。要曰彊本節用，則人給家足之道也。此墨子之所長，雖百長弗能廢也。
		</region>
	</paragraph>
	<paragraph index="8">
		<region typus="original" subtype="" id="18812" explains="">
法家不別親疏，不殊貴賤，一斷於法，則親親尊尊之恩絕矣。
		</region>
		<region typus="comment" subtype="" id="18813" explains="18812">
【索隱】案：禮，親親父爲首，尊尊君爲首也。
		</region>
		<region typus="original" subtype="" id="18814" explains="">
可以行一時之計，而不可長用也，故曰「嚴而少恩」。若尊主卑臣，明分職不得相踰越，雖百家弗能改也。
		</region>
	</paragraph>
	<paragraph index="9">
		<region typus="original" subtype="" id="18815" explains="">
名家苛察繳繞，
		</region>
		<region typus="comment" subtype="" id="18816" explains="18815">
【集解】服虔曰：「繳音近叫呼，謂煩也。」如淳曰：「繳繞猶纏繞，不通大體也。」
		</region>
		<region typus="original" subtype="" id="18817" explains="">
使人不得反其意，專決於名而失人情，故曰「使人儉而善失真」。若夫控名責實，參伍不失，
		</region>
		<region typus="comment" subtype="" id="18818" explains="18817">
【集解】晉灼曰：「引名責實，參錯交互，明知事情。」
		</region>
		<region typus="original" subtype="" id="18819" explains="">
此不可不察也。
		</region>
	</paragraph>
	<paragraph index="10">
		<region typus="original" subtype="" id="18820" explains="">
道家無爲，又曰無不爲，
		</region>
		<region typus="comment" subtype="" id="18821" explains="18820">
【正義】無爲者，守清淨也。無不爲者，生育萬物也。
		</region>
		<region typus="original" subtype="" id="18822" explains="">
其實易行，
		</region>
		<region typus="comment" subtype="" id="18823" explains="18822">
【正義】各守其分，故易行也。
		</region>
		<region typus="original" subtype="" id="18824" explains="">
其辭難知。
		</region>
		<region typus="comment" subtype="" id="18825" explains="18824">
【正義】幽深微妙，故難知也。
		</region>
		<region typus="original" subtype="" id="18826" explains="">
其術以虛無爲本，以因循爲用。
		</region>
		<region typus="comment" subtype="" id="18827" explains="18826">
【正義】任自然也。
		</region>
		<region typus="original" subtype="" id="18828" explains="">
無成埶，無常形，故能究萬物之情。不爲物先，不爲物後，
		</region>
		<region typus="comment" subtype="" id="18829" explains="18828">
【集解】韋昭曰：「因物爲制。」
		</region>
		<region typus="original" subtype="" id="18830" explains="">
故能爲萬物主。有法無法，因時爲業；
		</region>
		<region typus="comment" subtype="" id="18831" explains="18830">
【正義】因時之物，成法爲業。
		</region>
		<region typus="original" subtype="" id="18832" explains="">
有度無度，因物與合。
		</region>
		<region typus="comment" subtype="" id="18833" explains="18832">
【正義】因其萬物之形成度與合也。
		</region>
		<region typus="original" subtype="" id="18834" explains="">
故曰「聖人不朽，時變是守。
		</region>
		<region typus="comment" subtype="" id="18835" explains="18834">
【索隱】「故曰聖人不朽」至「因者君之綱」，此出鬼谷子，
		</region>
		<region typus="original" subtype="" id="18836" explains="">
校|遷|談
		</region>
		<region typus="original" subtype="" id="18837" explains="">
引之以成其章，故稱「故曰」也。【正義】言聖人教迹不朽滅者，順時變化。
		</region>
		<region typus="original" subtype="" id="18838" explains="">
虛者道之常也，因者君之綱」也。
		</region>
		<region typus="comment" subtype="" id="18839" explains="18838">
【正義】言因百姓之心以教，唯執其綱而已。
		</region>
		<region typus="original" subtype="" id="18840" explains="">
羣臣並至，使各自明也。其實中其聲者謂之端，實不中其聲者謂之窾。
		</region>
		<region typus="comment" subtype="" id="18841" explains="18840">
【集解】徐廣曰：「音款，空也。」駰案：李奇曰「聲別名也」。【索隱】窾音款。漢書作「款」。款，空也。故申子云「款言無成」是也。聲者，名也。以言實不稱名，則謂之空，空有聲也。
		</region>
		<region typus="original" subtype="" id="18842" explains="">
窾言不聽，姦乃不生，賢不肖自分，白黑乃形。在所欲用耳，何事不成。乃合大道，混混冥冥。
		</region>
		<region typus="comment" subtype="" id="18843" explains="18842">
【正義】上胡本反。混混者，元氣神著之貌也。
		</region>
		<region typus="original" subtype="" id="18844" explains="">
光燿天下，復反無名。凡人所生者神也，所託者形也。神大用則竭，形大勞則敝，形神離則死。死者不可復生，離者不可復反，故聖人重之。由是觀之，神者生之本也，形者生之具也。
		</region>
		<region typus="comment" subtype="" id="18845" explains="18844">
【集解】韋昭曰：「聲氣者，神也。枝體者，形也。」
		</region>
		<region typus="original" subtype="" id="18846" explains="">
不先定其
		</region>
		<region typus="original" subtype="" id="18847" explains="">
另2|神|《漢書》作「神形」
		</region>
		<region typus="original" subtype="" id="18848" explains="">
，而曰「我有以治天下」，何由哉？
		</region>
	</paragraph>
	<paragraph index="11">
		<region typus="original" subtype="" id="18849" explains="">
太史公既掌天官，不治民。有子曰遷。
		</region>
	</paragraph>
	<paragraph index="12">
		<region typus="original" subtype="" id="18850" explains="">
遷生龍門，
		</region>
		<region typus="comment" subtype="" id="18851" explains="18850">
【集解】徐廣曰：「在馮翊夏陽縣。」駰案：蘇林曰「禹所鑿龍門也」。【正義】括地志云：「龍門在同州韓城縣北五十里。其山更黃河，夏禹所鑿者也。龍門山在夏陽縣，遷即漢夏陽縣人也，至唐改曰韓城縣。」
		</region>
		<region typus="original" subtype="" id="18852" explains="">
耕牧河山之陽。
		</region>
		<region typus="comment" subtype="" id="18853" explains="18852">
【正義】河之北，山之南也。案：在龍門山南也。
		</region>
		<region typus="original" subtype="" id="18854" explains="">
年十歲則誦古文。
		</region>
		<region typus="comment" subtype="" id="18855" explains="18854">
【索隱】案：遷及事伏生，是學誦古文尚書。劉氏以爲左傳、國語、系本等書，是亦名古文也。
		</region>
		<region typus="original" subtype="" id="18856" explains="">
二十而南游江、淮，上會稽，探禹穴，
		</region>
		<region typus="comment" subtype="" id="18857" explains="18856">
【集解】張晏曰：「禹巡狩至會稽而崩，因葬焉。上有孔穴，民閒云禹入此穴。」【索隱】越絕書云：「禹上茅山大會計，更名曰會稽。」張勃吳錄云：「本名苗山，一名覆釜，禹會諸侯計功，改曰會稽。上有孔，號曰禹穴也。」【正義】括地志云：「石箐山一名玉笥山，又名宛委山，即會稽山一峯也，在會稽縣東南十八里。吳越春秋云『禹案黃帝中經九山，東南天柱，號曰宛委，赤帝左闕之塡，承以文玉，覆以盤石，其書金簡青玉爲字，編以白銀，皆瑑其文。禹乃東巡，登衡山，血白馬以祭。禹乃登山，仰天而笑，忽然而臥，夢見繡衣男子自稱玄夷倉水使者，卻倚覆釜之山，東顧謂禹曰：「欲得我山神書者，齊於黃帝之
		</region>
		<region typus="original" subtype="" id="18858" explains="">
另|岳|嶽
		</region>
		<region typus="original" subtype="" id="18859" explains="">
，岩
		</region>
		<region typus="original" subtype="" id="18860" explains="">
另|岩|嶽
		</region>
		<region typus="original" subtype="" id="18861" explains="">
之下，三月季庚，登山發石。」禹乃登宛委之山，發石，乃得金簡玉字，以水泉之脈。山中又有一穴，深不見底，謂之禹穴』。史遷云『上會稽，探禹穴』，即此穴也。」
		</region>
		<region typus="original" subtype="" id="18862" explains="">
闚九疑，
		</region>
		<region typus="comment" subtype="" id="18863" explains="18862">
【索隱】山海經云：「南方蒼梧之丘，蒼梧之泉，在營道南，其山九峰皆相似，故曰九疑。」張晏云：「九疑舜葬，故窺之。」尋上探禹穴，蓋以先聖所葬處有古册文，故探窺之，亦搜採遠矣。【正義】九疑山在道州。
		</region>
		<region typus="original" subtype="" id="18864" explains="">
浮於沅、湘；
		</region>
		<region typus="comment" subtype="" id="18865" explains="18864">
【正義】沅水出朗州。湘水出道州北，東北入海。
		</region>
		<region typus="original" subtype="" id="18866" explains="">
北涉汶、泗，
		</region>
		<region typus="comment" subtype="" id="18867" explains="18866">
【正義】兩水出兗州東北而南歷魯。
		</region>
		<region typus="original" subtype="" id="18868" explains="">
講業齊、魯之都，觀孔子之遺風，鄕射鄒、嶧；戹困鄱、薛、
		</region>
		<region typus="comment" subtype="" id="18869" explains="18868">
【集解】徐廣曰：「嶧音亦，縣名，有山也。鄱音皮。鄒、鄱、薛三縣屬魯。」【索隱】鄱本音蕃，今音皮。案：田裦魯記云「靈帝末，有汝南陳子游爲魯相。子游，太尉陳蕃子也，國人諱而改焉」。若如其說，則「蕃」改「鄱」，鄱皮聲相近，後漸訛耳。然地理志魯國蕃縣，應劭曰邾國也，音皮。【正義】鄒，縣名。嶧，山名。嶧山在鄒縣北二十二里，地近曲阜，於此行鄕射之禮。括地志云：「徐州滕縣，漢蕃縣，音翻。漢末陳蕃子逸爲魯相，改音皮。田裦魯記曰『靈帝末，汝南陳子斿爲魯相，陳蕃子也，國人爲諱而改焉』。」
		</region>
		<region typus="original" subtype="" id="18870" explains="">
彭城，過梁、楚以歸。於是遷仕爲郎中，奉使西征巴、蜀以南，南略邛、笮、昆明，還報命。
		</region>
		<region typus="comment" subtype="" id="18871" explains="18870">
【集解】徐廣曰：「元鼎六年，平西南夷，以爲五郡。其明年，元封元年是也。」
		</region>
	</paragraph>
	<paragraph index="13">
		<region typus="original" subtype="" id="18872" explains="">
是歲天子始建漢家之封，而太史公留滯周南，
		</region>
		<region typus="comment" subtype="" id="18873" explains="18872">
【集解】徐廣曰：「摯虞曰古之周南，今之洛陽。」【索隱】張晏云：「自陝已東，皆周南之地也。」
		</region>
		<region typus="original" subtype="" id="18874" explains="">
不得與從事，
		</region>
		<region typus="comment" subtype="" id="18875" explains="18874">
【正義】與音預。
		</region>
		<region typus="original" subtype="" id="18876" explains="">
故發憤且卒。
		</region>
		<region typus="comment" subtype="" id="18877" explains="18876">
【正義】且卒，言欲將死。
		</region>
		<region typus="original" subtype="" id="18878" explains="">
而子遷適使反，見父於河洛之閒。太史公執遷手而泣曰：「余先周室之太史也。自上世嘗顯功名於虞夏，典天官事。後世中衰，絕於予乎？汝復爲太史，則續吾祖矣。今天子接千歲之統，封泰山，而余不得從行，是命也夫，命也夫！余死，汝必爲太史；爲太史，無忘吾所欲論著矣。且夫孝始於事親，中於事君，終於立身。揚名於後世，以顯父母，此孝之大者。夫天下稱誦周公，言其能論歌文武之德，宣周邵之風，達太王王季之思慮，爰及公劉，以尊后稷也。幽厲之後，王道缺，禮樂衰，孔子脩舊起廢，論詩書，作春秋，則學者至今則之。自獲麟以來四百有餘歲，
		</region>
		<region typus="comment" subtype="" id="18879" explains="18878">
【集解】駰案：年表魯哀公十四年獲麟，至漢元封元年三百七十一年。
		</region>
		<region typus="original" subtype="" id="18880" explains="">
而諸侯相兼，史記放絕。今漢興，海內一統，明主賢君忠臣死義之士，余爲太史而弗論載，廢天下之史文，余甚懼焉，汝其念哉！」遷俯首流涕曰：「小子不敏，請悉論先人所次舊聞，弗敢闕。」
		</region>
	</paragraph>
	<paragraph index="14">
		<region typus="original" subtype="" id="18881" explains="">
卒三歲而遷爲太史令，
		</region>
		<region typus="comment" subtype="" id="18882" explains="18881">
【索隱】博物志：「太史令茂陵顯武里大夫司馬遷，年二十八，三年六月乙卯除，六百石。」
		</region>
		<region typus="original" subtype="" id="18883" explains="">
紬史記
		</region>
		<region typus="comment" subtype="" id="18884" explains="18883">
【集解】徐廣曰：「紬音抽。」【索隱】如淳云：「抽徹舊書故事而次述之。」徐廣音抽。小顏云：「紬謂綴集之也。」
		</region>
		<region typus="original" subtype="" id="18885" explains="">
石室金匱之書。
		</region>
		<region typus="comment" subtype="" id="18886" explains="18885">
【索隱】案：石室、金匱皆國家藏書之處。
		</region>
		<region typus="original" subtype="" id="18887" explains="">
五年而當太初元年，
		</region>
		<region typus="comment" subtype="" id="18888" explains="18887">
【集解】李奇曰：「遷爲太史後五年，適當於武帝太初元年，此時述史記。」【正義】案：遷年四十二歲。
		</region>
		<region typus="original" subtype="" id="18889" explains="">
十一月甲子朔旦冬至，天曆始改，建於明堂，諸神受紀。
		</region>
		<region typus="comment" subtype="" id="18890" explains="18889">
【集解】徐廣曰：「封禪序曰『封禪則萬靈罔不禋祀』。」駰案：韋昭曰「告於百神，與天下更始，著紀於是」。【索隱】虞喜志林云：「改曆於明堂，班之於諸侯。諸侯羣神之主，故曰『諸神受紀』。」孟康云：「句芒、祝融之屬皆受瑞紀。」
		</region>
	</paragraph>
	<paragraph index="15">
		<region typus="original" subtype="" id="18891" explains="">
太史公曰：「先人有言：
		</region>
		<region typus="comment" subtype="" id="18892" explains="18891">
【索隱】先人謂先代賢人也。【正義】太史公，司馬遷也。先人，司馬談也。
		</region>
		<region typus="original" subtype="" id="18893" explains="">
『自周公卒五百歲而有孔子。孔子卒後至於今五百歲，
		</region>
		<region typus="comment" subtype="" id="18894" explains="18893">
【索隱】按：孟子稱堯舜至湯五百餘歲，湯至文王五百餘歲，文王至孔子五百餘歲。按：太史公略取於孟子，而楊雄、孫盛深所不然，所謂多見不知量也。以爲淳氣育才，豈有常數，五百之期，何異瞬息。是以上皇相次，或有萬齡爲閒，而唐堯、舜、禹比肩並列。降及周室，聖賢盈朝；孔子之沒，千載莫嗣，安在於千年五百乎？具述作者，蓋記注之志耳，豈聖人之倫哉。【正義】案︰孔子卒五百歲者，欲取孟子以一聖符也。不言文王而言周公者，孔子是述作設教之聖，故方於己。
		</region>
		<region typus="original" subtype="" id="18895" explains="">
有能紹明世，正易傳，繼春秋，本詩書禮樂之際？』意在斯乎！意在斯乎！小子何敢讓焉。」
		</region>
		<region typus="comment" subtype="" id="18896" explains="18895">
【索隱】讓，漢書作「攘」。晉灼云：「此古『讓』字，言己當述先人之業，何敢自嫌值五百歲而讓也。」
		</region>
	</paragraph>
	<paragraph index="16">
		<region typus="original" subtype="" id="18897" explains="">
上大夫壺遂
		</region>
		<region typus="comment" subtype="" id="18898" explains="18897">
【索隱】案：遂爲詹事，秩二千石，故爲上大夫也。
		</region>
		<region typus="original" subtype="" id="18899" explains="">
曰：「昔孔子何爲而作春秋哉？」太史公曰：「余聞董生曰：
		</region>
		<region typus="comment" subtype="" id="18900" explains="18899">
【集解】服虔曰：「仲舒也。」
		</region>
		<region typus="original" subtype="" id="18901" explains="">
『周道衰廢，孔子爲魯司寇，諸侯害之，大夫壅之。孔子知言之不用，道之不行也，是非二百四十二年
		</region>
		<region typus="comment" subtype="" id="18902" explains="18901">
【索隱】案：是非謂褒貶諸侯之得失也。
		</region>
		<region typus="original" subtype="" id="18903" explains="">
之中，以爲天下儀表，貶天子，退諸侯，討大夫，以達王事而已矣。』子曰：『我欲載之空言，
		</region>
		<region typus="comment" subtype="" id="18904" explains="18903">
【索隱】案：孔子之言見春秋緯，太史公引之以成說也。空言謂褒貶是非也。空立此文，而亂臣賊子懼也。
		</region>
		<region typus="original" subtype="" id="18905" explains="">
不如見之於行事之深切著明也。』
		</region>
		<region typus="comment" subtype="" id="18906" explains="18905">
【索隱】案：孔子言我徒欲立空言，設褒貶，則不如附見於當時所因之事。人臣有僭侈篡逆，因就此筆削以褒貶，深切著明而書之，以爲將來之誡者也。
		</region>
		<region typus="original" subtype="" id="18907" explains="">
夫春秋，上明三王之道，下辨人事之紀，別嫌疑，明是非，定猶豫，善善惡惡，
		</region>
		<region typus="comment" subtype="" id="18908" explains="18907">
【索隱】公羊傳曰「善善及其子孫，惡惡止其身」也。
		</region>
		<region typus="original" subtype="" id="18909" explains="">
賢賢賤不肖，存亡國，繼絕世，補敝起廢，王道之大者也。易著天地陰陽四時五行，故長於變；禮經紀人倫，故長於行；書記先王之事，故長於政；詩記山川谿谷禽獸草木牝牡雌雄，故長於風；樂樂所以立，故長於和；春秋辯是非，故長於治人。是故禮以節人，樂以發和，書以道事，詩以達意，易以道化，春秋以道義。撥亂世反之正，莫近於春秋。春秋文成數萬，其指數千。
		</region>
		<region typus="comment" subtype="" id="18910" explains="18909">
【集解】張晏曰：「春秋萬八千字，當言『減』，而云『成數』，字誤也。」駰謂太史公此辭是述董生之言。董仲舒自治公羊春秋，公羊經傳凡有四萬四千餘字，故云「文成數萬」也。不得如張議，但論經萬八千字，便謂之誤。【索隱】案：張晏曰「春秋萬八千字，此云『文成數萬』，字誤也」。裴駰以遷述仲舒所論公羊經傳，凡四萬四千，故云「數萬」，又非也。小顏云「史遷豈以公羊傳爲春秋乎」？又春秋經一萬八千，亦足稱數萬，非字之誤也。
		</region>
		<region typus="original" subtype="" id="18911" explains="">
萬物之散聚皆在春秋。春秋之中，弒君三十六，亡國五十二，諸侯奔走不得保其社稷者不可勝數。察其所以，皆失其本已。
		</region>
		<region typus="comment" subtype="" id="18912" explains="18911">
【索隱】案：弒君亡國及奔走者，皆是失仁義之道本耳。已者，語終之辭也。
		</region>
		<region typus="original" subtype="" id="18913" explains="">
故易曰『失之豪釐，差以千里』。
		</region>
		<region typus="comment" subtype="" id="18914" explains="18913">
【集解】徐廣曰：「一云『差以毫釐』，一云『繆以千里』。」駰案：今易無此語，易緯有之。
		</region>
		<region typus="original" subtype="" id="18915" explains="">
故曰『臣弒君，子弒父，非一旦一夕之故也，其漸久矣』。故有國者不可以不知春秋，前有讒而弗見，後有賊而不知。爲人臣者不可以不知春秋，守經事而不知其宜，遭變事而不知其權。爲人君父而不通於春秋之義者，必蒙首惡之名。爲人臣子而不通於春秋之義者，必陷篡弒之誅，死罪之名。其實皆以爲善，爲之不知其義，
		</region>
		<region typus="comment" subtype="" id="18916" explains="18915">
【正義】其心實善，爲之不知義理，則陷於罪咎。
		</region>
		<region typus="original" subtype="" id="18917" explains="">
被之空言而不敢辭。
		</region>
		<region typus="comment" subtype="" id="18918" explains="18917">
【集解】張晏曰：「趙盾不知討賊，而不敢辭其罪也。」
		</region>
		<region typus="original" subtype="" id="18919" explains="">
夫不通禮義之旨，至於君不君，臣不臣，父不父，子不子。夫君不君則犯，
		</region>
		<region typus="comment" subtype="" id="18920" explains="18919">
【正義】顏云：「爲臣下所干犯也。一云違犯禮義。」
		</region>
		<region typus="original" subtype="" id="18921" explains="">
臣不臣則誅，父不父則無道，子不子則不孝。此四行者，天下之大過也。以天下之大過予之，則受而弗敢辭。故春秋者，禮義之大宗也。夫禮禁未然之前，法施已然之後；法之所爲用者易見，而禮之所爲禁者難知。」
		</region>
	</paragraph>
	<paragraph index="17">
		<region typus="original" subtype="" id="18922" explains="">
壺遂曰：「孔子之時，上無明君，下不得任用，故作春秋，垂空文以斷禮義，當一王之法。今夫子上遇明天子，下得守職，萬事既具，咸各序其宜，夫子所論，欲以何明？」
		</region>
	</paragraph>
	<paragraph index="18">
		<region typus="original" subtype="" id="18923" explains="">
太史公曰：「唯唯，否否，
		</region>
		<region typus="comment" subtype="" id="18924" explains="18923">
【集解】晉灼曰：「唯唯，謙應也。否否，不通者也。」
		</region>
		<region typus="original" subtype="" id="18925" explains="">
不然。余聞之先人曰：『伏羲至純厚，作易八卦。堯舜之盛，尚書載之，禮樂作焉。湯武之隆，詩人歌之。春秋采善貶惡，推三代之德，褒周室，非獨刺譏而已也。』漢興以來，至明天子，獲符瑞，封禪，改正朔，易服色，受命於穆清，
		</region>
		<region typus="comment" subtype="" id="18926" explains="18925">
【集解】如淳曰：「受天命清和之氣。」【正義】於音烏。顏云：「於，歎辭也。穆，美也。言天子有美德而教化清也。
		</region>
		<region typus="original" subtype="" id="18927" explains="">
澤流罔極，
		</region>
		<region typus="comment" subtype="" id="18928" explains="18927">
【正義】罔，無也。極，止也。
		</region>
		<region typus="original" subtype="" id="18929" explains="">
海外殊俗，重譯款塞，
		</region>
		<region typus="comment" subtype="" id="18930" explains="18929">
【集解】應劭曰：「款，叩也。皆叩塞門來服從也。」如淳曰：「款，寬也。請除守塞者，自保不爲寇害。」【正義】重譯，更譯其言也。
		</region>
		<region typus="original" subtype="" id="18931" explains="">
請來獻見者，不可勝道。臣下百官力誦聖德，猶不能宣盡其意。且士賢能而不用，有國者之恥；主上明聖而德不布聞，有司之過也。且余嘗掌其官，廢明聖盛德不載，滅功臣世家賢大夫之業不述，墮先人所言，罪莫大焉。余所謂述故事，整齊其世傳，非所謂作也，而君比之於春秋，謬矣。」
		</region>
	</paragraph>
	<paragraph index="19">
		<region typus="original" subtype="" id="18932" explains="">
於是論次其文。七年
		</region>
		<region typus="comment" subtype="" id="18933" explains="18932">
【集解】徐廣曰：「天漢三年。」【正義】案：從太初元年至天漢三年，乃七年也。
		</region>
		<region typus="original" subtype="" id="18934" explains="">
而太史公遭李陵之禍，
		</region>
		<region typus="comment" subtype="" id="18935" explains="18934">
【正義】太史公舉李陵，李陵降也。
		</region>
		<region typus="original" subtype="" id="18936" explains="">
&lt;ref&gt;董份曰：「李陵之禍謂陵降而太史公救之，帝怒下蠶室也。」&lt;/ref&gt;幽於縲紲。乃喟然而歎曰：「是余之罪也夫！是余之罪也夫！身毀不用矣。」退而深惟曰：「夫詩書隱約者，
		</region>
		<region typus="comment" subtype="" id="18937" explains="18936">
【索隱】案：謂其意隱微而言約也。【正義】詩、書隱微而約省者，遷深惟欲依其隱約而成其志意也。
		</region>
		<region typus="original" subtype="" id="18938" explains="">
欲遂其志之思也。昔西伯拘羑里，
		</region>
		<region typus="comment" subtype="" id="18939" explains="18938">
【集解】徐廣曰：「在湯陰。」
		</region>
		<region typus="original" subtype="" id="18940" explains="">
演周易；孔子戹陳蔡，作春秋；屈原放逐，著離騷；左丘失明，厥有國語；孫子臏腳，而論兵法；不韋遷蜀，世傳呂覽；
		</region>
		<region typus="comment" subtype="" id="18941" explains="18940">
【正義】即呂氏春秋也。
		</region>
		<region typus="original" subtype="" id="18942" explains="">
韓非囚秦，說難、孤憤；詩三百篇，大抵賢聖發憤之所爲作也。此人皆意有所鬱結，不得通其道也，故述往事，思來者。」於是卒述陶唐以來，至于麟止，
		</region>
		<region typus="comment" subtype="" id="18943" explains="18942">
【集解】張晏曰：「武帝獲麟，遷以爲述事之端。上紀黃帝，下至麟止，猶春秋止於獲麟也。」【索隱】服虔云：「武帝至雍獲白麟，而鑄金作麟足形，故云『麟止』。遷作史記止於此，猶春秋終於獲麟然也。」史記以黃帝爲首，而云「述陶唐者」，案五帝本紀贊云「五帝尚矣，然尚書載堯以來。百家言黃帝，其文不雅馴」，故述黃帝爲本紀之首，而以尚書雅正，故稱「起於陶唐」。
		</region>
		<region typus="original" subtype="" id="18944" explains="">
自黃帝始。
		</region>
	</paragraph>
	<paragraph index="20">
		<region typus="original" subtype="" id="18945" explains="">
維昔黃帝，法天則地，四聖遵序，
		</region>
		<region typus="comment" subtype="" id="18946" explains="18945">
【集解】徐廣曰：「顓頊，帝嚳，堯，舜。」
		</region>
		<region typus="original" subtype="" id="18947" explains="">
各成法度；唐堯遜位，虞舜不台；
		</region>
		<region typus="comment" subtype="" id="18948" explains="18947">
【索隱】台音怡。悅也。或音胎，非也。
		</region>
		<region typus="original" subtype="" id="18949" explains="">
厥美帝功，萬世載之。作五帝本紀
		</region>
		<region typus="comment" subtype="" id="18950" explains="18949">
【索隱】應劭云：「有本則紀，有家則代，有年則表，有名則傳。」
		</region>
		<region typus="original" subtype="" id="18951" explains="">
第一。
		</region>
	</paragraph>
	<paragraph index="21">
		<region typus="original" subtype="" id="18952" explains="">
維禹之功，九州攸同，光唐虞際，德流苗裔；夏桀淫驕，乃放鳴條。作夏本紀第二。
		</region>
	</paragraph>
	<paragraph index="22">
		<region typus="original" subtype="" id="18953" explains="">
維契
		</region>
		<region typus="comment" subtype="" id="18954" explains="18953">
【正義】音薛也。
		</region>
		<region typus="original" subtype="" id="18955" explains="">
作商，爰及成湯；太甲居桐，德盛阿衡；武丁得說，乃稱高宗；帝辛湛湎，諸侯不享。作殷本紀第三。
		</region>
	</paragraph>
	<paragraph index="23">
		<region typus="original" subtype="" id="18956" explains="">
維弃作稷，德盛西伯；武王牧野，實撫天下；幽厲昏亂，既喪酆鎬；陵遲至赧；洛邑不祀。作周本紀第四。
		</region>
	</paragraph>
	<paragraph index="24">
		<region typus="original" subtype="" id="18957" explains="">
維秦之先，伯翳佐禹；穆公思義，悼豪之旅；
		</region>
		<region typus="comment" subtype="" id="18958" explains="18957">
【索隱】案：豪即「崤」之異音。旅，師旅也。【正義】穆公封崤山軍旅之尸。
		</region>
		<region typus="original" subtype="" id="18959" explains="">
以人爲殉，詩歌黃鳥；
		</region>
		<region typus="comment" subtype="" id="18960" explains="18959">
【正義】傳云秦伯任好卒，以子車氏之三子奄息、仲行、鍼虎爲殉，國人哀之，作黃鳥之詩也。
		</region>
		<region typus="original" subtype="" id="18961" explains="">
昭襄業帝。作秦本紀第五。
		</region>
	</paragraph>
	<paragraph index="25">
		<region typus="original" subtype="" id="18962" explains="">
始皇既立，幷兼六國，銷鋒鑄鐻，
		</region>
		<region typus="comment" subtype="" id="18963" explains="18962">
【集解】徐廣曰：「嚴安上書，銷其兵鑄以爲鍾鐻也。」【索隱】下音巨。鐻，鐘也。
		</region>
		<region typus="original" subtype="" id="18964" explains="">
維偃干革，尊號稱帝，矜武任力；二世受運，子嬰降虜。作始皇本紀第六。
		</region>
	</paragraph>
	<paragraph index="26">
		<region typus="original" subtype="" id="18965" explains="">
秦失其道，豪桀並擾；項梁業之，子羽接之；
		</region>
		<region typus="comment" subtype="" id="18966" explains="18965">
【正義】子羽，項羽也。
		</region>
		<region typus="original" subtype="" id="18967" explains="">
殺慶救趙，
		</region>
		<region typus="comment" subtype="" id="18968" explains="18967">
【集解】徐廣曰：「宋義爲上將，號慶子冠軍。」
		</region>
		<region typus="original" subtype="" id="18969" explains="">
諸侯立之；誅嬰背懷，天下非之。作項羽本紀第七。
		</region>
	</paragraph>
	<paragraph index="27">
		<region typus="original" subtype="" id="18970" explains="">
子羽暴虐，漢行功德；憤發蜀漢，還定三秦；誅籍業帝，天下惟寧，改制易俗。作高祖本紀第八。
		</region>
	</paragraph>
	<paragraph index="28">
		<region typus="original" subtype="" id="18971" explains="">
惠之早霣，
		</region>
		<region typus="comment" subtype="" id="18972" explains="18971">
【正義】音殞。
		</region>
		<region typus="original" subtype="" id="18973" explains="">
諸呂不台；
		</region>
		<region typus="comment" subtype="" id="18974" explains="18973">
【集解】徐廣曰：「無台輔之德也。一曰怡，懌也，不爲百姓所說。」【索隱】徐廣音胎，非也。案：一音怡，此贊本韻，則怡懌爲是。
		</region>
		<region typus="original" subtype="" id="18975" explains="">
崇彊祿、產，諸侯謀之；殺隱幽友，
		</region>
		<region typus="comment" subtype="" id="18976" explains="18975">
【集解】徐廣曰：「趙隱王如意，趙幽王友。」
		</region>
		<region typus="original" subtype="" id="18977" explains="">
大臣洞疑，
		</region>
		<region typus="comment" subtype="" id="18978" explains="18977">
【索隱】案：洞是洞達爲義，言所共疑也。&lt;ref&gt;董份曰：「『洞』字恐是『恫』字，蓋傳寫之誤耳。今索隱釋爲『洞達』，既『洞達』矣，又何『疑』乎！」&lt;/ref&gt;
		</region>
		<region typus="original" subtype="" id="18979" explains="">
遂及宗禍。作呂太后本紀第九。
		</region>
	</paragraph>
	<paragraph index="29">
		<region typus="original" subtype="" id="18980" explains="">
漢既初興，繼嗣不明，迎王踐祚，天下歸心；蠲除肉刑，開通關梁，廣恩博施，厥稱太宗。作孝文本紀第十。
		</region>
	</paragraph>
	<paragraph index="30">
		<region typus="original" subtype="" id="18981" explains="">
諸侯驕恣，吳首爲亂，京師行誅，七國伏辜，天下翕然，大安殷富。作孝景本紀第十一。
		</region>
	</paragraph>
	<paragraph index="31">
		<region typus="original" subtype="" id="18982" explains="">
漢興五世，隆在建元，外攘夷狄，內脩法度，封禪，改正朔，易服色。作今上本紀第十二。
		</region>
	</paragraph>
	<paragraph index="32">
		<region typus="original" subtype="" id="18983" explains="">
維三代尚矣，年紀不可考，蓋取之譜牒舊聞，本于茲，於是略推，作三代世表第一。
		</region>
	</paragraph>
	<paragraph index="33">
		<region typus="original" subtype="" id="18984" explains="">
幽厲之後，周室衰微，諸侯專政，春秋有所不紀；而譜牒經略，五霸更盛衰，欲睹周世相先後之意，作十二諸侯年表第二。
		</region>
	</paragraph>
	<paragraph index="34">
		<region typus="original" subtype="" id="18985" explains="">
春秋之後，陪臣秉政，彊國相王；以至于秦，卒幷諸夏，滅封地，擅其號。作六國年表第三。
		</region>
	</paragraph>
	<paragraph index="35">
		<region typus="original" subtype="" id="18986" explains="">
秦既暴虐，楚人發難，項氏遂亂，漢乃扶義征伐；八年之閒，天下三嬗，事繁變衆，故詳著秦楚之際月表第四。
		</region>
	</paragraph>
	<paragraph index="36">
		<region typus="original" subtype="" id="18987" explains="">
漢興已來，至于太初百年，諸侯廢立分削，譜紀不明，有司靡踵，彊弱之原云以世。
		</region>
		<region typus="comment" subtype="" id="18988" explains="18987">
【集解】徐廣曰：「一作『云已』也。
		</region>
		<region typus="original" subtype="" id="18989" explains="">
校|天漢序|漢書敘傳
		</region>
		<region typus="original" subtype="" id="18990" explains="">
曰：『敞、義依霍，庶幾云已』。」【索隱】案：踵謂繼也。「以」字當作「已」，「世」當作「也」，並誤耳。云，已，也，皆語助之辭也。【正義】言漢興已來百年，諸侯廢立分削，譜紀不能明其嗣，有司無所踵繼其後，乃云彊弱之原云以世相代，
		</region>
		<region typus="original" subtype="" id="18991" explains="">
另2|相|或無此字
		</region>
		<region typus="original" subtype="" id="18992" explains="">
不能有所錄紀也。
		</region>
		<region typus="original" subtype="" id="18993" explains="">
作漢興已來諸侯年表第五。
		</region>
	</paragraph>
	<paragraph index="37">
		<region typus="original" subtype="" id="18994" explains="">
維高祖元功，輔臣股肱，剖符而爵，澤流苗裔，忘其昭穆，或殺身隕國。作高祖功臣侯者年表第六。
		</region>
	</paragraph>
	<paragraph index="38">
		<region typus="original" subtype="" id="18995" explains="">
惠景之閒，維申功臣宗屬爵邑，作惠景閒侯者年表第七。
		</region>
	</paragraph>
	<paragraph index="39">
		<region typus="original" subtype="" id="18996" explains="">
北討彊胡，南誅勁越，征伐夷蠻，武功爰列。作建元以來侯者年表第八。
		</region>
	</paragraph>
	<paragraph index="40">
		<region typus="original" subtype="" id="18997" explains="">
諸侯既彊，七國爲從，子弟衆多，無爵封邑，推恩行義，其埶銷弱，德歸京師。作王子侯者年表第九。
		</region>
	</paragraph>
	<paragraph index="41">
		<region typus="original" subtype="" id="18998" explains="">
國有賢相良將，民之師表也。維見漢興以來將相名臣年表，賢者記其治，不賢者彰其事。作漢興以來將相名臣年表第十。
		</region>
	</paragraph>
	<paragraph index="42">
		<region typus="original" subtype="" id="18999" explains="">
維三代之禮，所損益各殊務，然要以近性情，通王道，故禮因人質爲之節文，略協古今之變。作禮書第一。
		</region>
	</paragraph>
	<paragraph index="43">
		<region typus="original" subtype="" id="19000" explains="">
樂者，所以移風易俗也。自雅頌聲興，則已好鄭衞之音，鄭衞之音所從來久矣。人情之所感，遠俗則懷。
		</region>
		<region typus="comment" subtype="" id="19001" explains="19000">
【集解】徐廣曰：「樂者所以感和人情。人情既感，則遠方殊俗莫不懷柔向化也。」
		</region>
		<region typus="original" subtype="" id="19002" explains="">
比樂書以述來古，
		</region>
		<region typus="comment" subtype="" id="19003" explains="19002">
【索隱】案：來古即古來也。言比樂書以述自古已來樂之興衰也。【正義】比，次也。
		</region>
		<region typus="original" subtype="" id="19004" explains="">
作樂書第二。
		</region>
	</paragraph>
	<paragraph index="44">
		<region typus="original" subtype="" id="19005" explains="">
非兵不彊，
		</region>
		<region typus="comment" subtype="" id="19006" explains="19005">
【索隱】案：此律書之贊而云「非兵不強」者，則此「律書」即「兵書」也。古者師出以律，則凡出軍皆聽律聲，故云「聞聲效勝負，望敵知吉凶」也。
		</region>
		<region typus="original" subtype="" id="19007" explains="">
非德不昌，黃帝、湯、武以興，
		</region>
		<region typus="comment" subtype="" id="19008" explains="19007">
【索隱】黃帝有版泉之師，湯、武有鳴條、牧野之戰而克桀、紂。
		</region>
		<region typus="original" subtype="" id="19009" explains="">
桀、紂、二世以崩，可不慎歟？司馬法所從來尚矣，
		</region>
		<region typus="comment" subtype="" id="19010" explains="19009">
【正義】古者師出以律，凡軍出皆吹律聽聲。律書云「六律爲萬事根本，其於兵械尤所重。望敵知吉凶，聞聲效勝負」。故云「司馬兵法所從來尚矣」乎？
		</region>
		<region typus="original" subtype="" id="19011" explains="">
太公、孫、吳、王子
		</region>
		<region typus="comment" subtype="" id="19012" explains="19011">
【集解】徐廣曰：「王子成甫。」
		</region>
		<region typus="original" subtype="" id="19013" explains="">
能紹而明之，切近世，極人變。作律書第三。
		</region>
	</paragraph>
	<paragraph index="45">
		<region typus="original" subtype="" id="19014" explains="">
律居陰而治陽，曆居陽而治陰，律曆更相治，閒不容翲忽。&lt;ref&gt;《困學紀聞/卷10|困學紀聞》曰：「出《大戴禮記/曾子天圓|曾子天圓》章。」閻若璩曰：「曾子云『其間不容髮』。」&lt;/ref&gt;
		</region>
		<region typus="comment" subtype="" id="19015" explains="19014">
【索隱】案：忽者，總文之微也。翲者，輕也。言律曆窮陰陽之妙，其閒不容絲忽也。言「翲」，恐衍字耳。【正義】翲，匹遙反，今音匹沼反。字當作「秒」。秒，禾芒表也。忽，一蠶口出絲也。言律曆相治之閒，不容比微細之物也。
		</region>
		<region typus="original" subtype="" id="19016" explains="">
五家之文怫異，
		</region>
		<region typus="comment" subtype="" id="19017" explains="19016">
【索隱】怫音悖，一音扶物反。怫亦悖也。言金木水火土五家之文，各相悖異不同也。【正義】五家謂黃帝、顓頊、夏、殷、周之曆，其文相戾，乖異不同，維太初之元論曆律爲是，故曆書自太初之元論之也。
		</region>
		<region typus="original" subtype="" id="19018" explains="">
維太初之元論。作曆書第四。
		</region>
		<region typus="comment" subtype="" id="19019" explains="19018">
【集解】徐廣曰：「論，一作『編』。」
		</region>
	</paragraph>
	<paragraph index="46">
		<region typus="original" subtype="" id="19020" explains="">
星氣之書，多雜禨祥，不經；推其文，考其應，不殊。比集論其行事，驗于軌度以次，作天官書第五。
		</region>
	</paragraph>
	<paragraph index="47">
		<region typus="original" subtype="" id="19021" explains="">
受命而王，封禪之符罕
		</region>
		<region typus="comment" subtype="" id="19022" explains="19021">
【集解】徐廣曰：「一云『答應』。」
		</region>
		<region typus="original" subtype="" id="19023" explains="">
用，用則萬靈罔不禋祀。追本諸神名山大川禮，作封禪書第六。
		</region>
	</paragraph>
	<paragraph index="48">
		<region typus="original" subtype="" id="19024" explains="">
維禹浚川，九州攸寧；爰及宣防，決瀆通溝。作河渠書第七。
		</region>
	</paragraph>
	<paragraph index="49">
		<region typus="original" subtype="" id="19025" explains="">
維幣之行，
		</region>
		<region typus="comment" subtype="" id="19026" explains="19025">
【索隱】維獘之行。上獘音「幣帛」之「幣」，錢也。
		</region>
		<region typus="original" subtype="" id="19027" explains="">
以通農商；其極則玩巧，
		</region>
		<region typus="comment" subtype="" id="19028" explains="19027">
【索隱】杬巧，上五官反；下苦孝反。
		</region>
		<region typus="original" subtype="" id="19029" explains="">
幷兼茲殖，爭於機利，
		</region>
		<region typus="comment" subtype="" id="19030" explains="19029">
【正義】玩，謂替也。巧，濫惡也。爭於機利，謂機巧之利也。
		</region>
		<region typus="original" subtype="" id="19031" explains="">
去本趨末。作平準書以觀事變，第八。
		</region>
	</paragraph>
	<paragraph index="50">
		<region typus="original" subtype="" id="19032" explains="">
太伯避歷，江蠻是適；文武攸興，古公王跡。闔廬弒僚，賓服荊楚；夫差克齊，子胥鴟夷；信嚭親越，吳國既滅。嘉伯之讓，作吳世家第一。
		</region>
	</paragraph>
	<paragraph index="51">
		<region typus="original" subtype="" id="19033" explains="">
申、呂肖矣，
		</region>
		<region typus="comment" subtype="" id="19034" explains="19033">
【集解】徐廣曰：「肖音痟。痟猶衰微。」【索隱】案：徐廣注肖音痟，痟猶衰微，&lt;ref&gt;顧炎武曰：「『肖』乃『削』字脫其旁耳，與《孟子/告子下|孟子》『魯之削也滋甚』義同。徐廣注以爲『痟』者，非是。」
		</region>
		<region typus="comment" subtype="" id="19035" explains="19033">
臣照
		</region>
		<region typus="original" subtype="" id="19036" explains="">
按：古時字少，或「痟」、「削」俱書「肖」字，未可定也。&lt;/ref&gt;其音訓不可知從出也。今案：肖謂微弱而省少，所謂「申呂雖衰」也。【正義】肖音痟。呂尚之祖封於申。申、呂後痟微，故尚父微賤也。
		</region>
		<region typus="original" subtype="" id="19037" explains="">
尚父側微，卒歸西伯，文武是師；功冠羣公，繆權于幽；
		</region>
		<region typus="comment" subtype="" id="19038" explains="19037">
【集解】徐廣曰：「繆，錯也，猶云纏結也。權智潛謀，幽昧不顯，所謂太公陰謀。」【索隱】案：繆謂綢繆也，音亡又反。又謂太公綢繆，爲權謀於幽昧不明著，謂太公之陰謀也。正繆音武彪反。言呂尚綢繆於幽權之策，謂六韜、三略、陰符、七術之屬也。
		</region>
		<region typus="original" subtype="" id="19039" explains="">
番番黃髮，
		</region>
		<region typus="comment" subtype="" id="19040" explains="19039">
【集解】番音婆。毛萇云「番番，威勇武貌」也。案：黃髮，言老人髮白而更黃也。
		</region>
		<region typus="original" subtype="" id="19041" explains="">
爰饗營丘。不背柯盟，桓公以昌，九合諸侯，霸功顯彰。田闞爭寵，姜姓解亡。
		</region>
		<region typus="comment" subtype="" id="19042" explains="19041">
【集解】徐廣曰：「闞，一云『監』。解，一作『遷』。」
		</region>
		<region typus="original" subtype="" id="19043" explains="">
嘉父之謀，作齊太公世家第二。
		</region>
	</paragraph>
	<paragraph index="52">
		<region typus="original" subtype="" id="19044" explains="">
依之違之，周公綏之；憤發文德，天下和之；輔翼成王，諸侯宗周。隱桓之際，是獨何哉？三桓爭彊，魯乃不昌。嘉旦金縢，作周公世家第三。
		</region>
	</paragraph>
	<paragraph index="53">
		<region typus="original" subtype="" id="19045" explains="">
武王克紂，天下未協而崩。成王既幼，管蔡疑之，淮夷叛之，於是召公率德，安集王室，以寧東土。燕
		</region>
		<region typus="original" subtype="" id="19046" explains="">
另|易|噲
		</region>
		<region typus="original" subtype="" id="19047" explains="">
之禪，
		</region>
		<region typus="comment" subtype="" id="19048" explains="19047">
【索隱】謂王噲禪其相子之，後卒危亂也。
		</region>
		<region typus="original" subtype="" id="19049" explains="">
乃成禍亂。嘉甘棠之詩，作燕世家第四。
		</region>
	</paragraph>
	<paragraph index="54">
		<region typus="original" subtype="" id="19050" explains="">
管蔡相武庚，將寧舊商；及旦攝政，二叔不饗；殺鮮放度，
		</region>
		<region typus="comment" subtype="" id="19051" explains="19050">
【索隱】案：系家云管叔名鮮，蔡叔名度，霍叔名處也。
		</region>
		<region typus="original" subtype="" id="19052" explains="">
周公爲盟；大任十子，
		</region>
		<region typus="comment" subtype="" id="19053" explains="19052">
【索隱】太任，文王妃。十子，伯邑考、武王、管、蔡、霍、魯、衞、毛、耼、曹是也。
		</region>
		<region typus="original" subtype="" id="19054" explains="">
周以宗彊。嘉仲悔過，
		</region>
		<region typus="comment" subtype="" id="19055" explains="19054">
【正義】蔡叔度之子蔡仲也。
		</region>
		<region typus="original" subtype="" id="19056" explains="">
作管蔡世家第五。
		</region>
	</paragraph>
	<paragraph index="55">
		<region typus="original" subtype="" id="19057" explains="">
王後不絕，舜禹是說；維德休明，苗裔蒙烈。百世享祀，爰周陳杞，楚實滅之。齊田既起，舜何人哉？作陳杞世家第六。
		</region>
	</paragraph>
	<paragraph index="56">
		<region typus="original" subtype="" id="19058" explains="">
收殷餘民，叔封始邑，申以商亂，酒材是告，及朔之生，衞頃不寧；
		</region>
		<region typus="comment" subtype="" id="19059" explains="19058">
【索隱】衞頃公也。
		</region>
		<region typus="original" subtype="" id="19060" explains="">
南子惡蒯聵，子父易名。周德卑微，戰國既彊，衞以小弱，角獨後亡。嘉彼康誥，作衞世家第七。
		</region>
	</paragraph>
	<paragraph index="57">
		<region typus="original" subtype="" id="19061" explains="">
嗟箕子乎！嗟箕子乎！正言不用，乃反爲奴。武庚既死，周封微子。襄公傷於泓，
		</region>
		<region typus="comment" subtype="" id="19062" explains="19061">
【正義】泓，水名。公羊傳云：「宋與楚人期戰於泓之陽，宋師大敗，君子大其不鼓不成列，臨大事而不忘禮，雖文王之戰亦不過此也。」
		</region>
		<region typus="original" subtype="" id="19063" explains="">
君子孰稱。景公謙德，熒惑退行。剔成暴虐，
		</region>
		<region typus="comment" subtype="" id="19064" explains="19063">
【集解】徐廣曰：「一云『偃』，宋剔成君生偃。」【索隱】上音逷成。
		</region>
		<region typus="original" subtype="" id="19065" explains="">
宋乃滅亡。喜微子問太師，作宋世家第八。
		</region>
	</paragraph>
	<paragraph index="58">
		<region typus="original" subtype="" id="19066" explains="">
武王既崩，叔虞邑唐。君子譏名，
		</region>
		<region typus="comment" subtype="" id="19067" explains="19066">
【正義】謂晉穆侯太子名仇，少子名成師也。
		</region>
		<region typus="original" subtype="" id="19068" explains="">
卒滅武公。驪姬之愛，亂者五世；重耳不得意，乃能成霸。六卿專權，
		</region>
		<region typus="comment" subtype="" id="19069" explains="19068">
【正義】智伯，范，中行，韓，魏，趙。
		</region>
		<region typus="original" subtype="" id="19070" explains="">
晉國以秏。嘉文公錫珪鬯，作晉世家第九。
		</region>
	</paragraph>
	<paragraph index="59">
		<region typus="original" subtype="" id="19071" explains="">
重黎業之，吳回接之；殷之季世，粥子牒之。周用熊繹，熊渠是續。莊王之賢，乃復國陳；
		</region>
		<region typus="comment" subtype="" id="19072" explains="19071">
【正義】楚莊王都陳。&lt;ref&gt;余有丁曰：「楚莊克陳，以申叔之功而復之，故曰『復國陳』。」&lt;/ref&gt;
		</region>
		<region typus="original" subtype="" id="19073" explains="">
既赦鄭伯，班師華元。懷王客死，蘭咎屈原；好諛信讒，楚幷於秦。嘉莊王之義，作楚世家第十。
		</region>
	</paragraph>
	<paragraph index="60">
		<region typus="original" subtype="" id="19074" explains="">
少康之子，實賓南海，
		</region>
		<region typus="comment" subtype="" id="19075" explains="19074">
【正義】吳越春秋云：「啓使歲時祭禹於越，立宗廟南山之上，封少康庶子無餘於越，使祠禹，至句踐遷都山陰，立禹廟爲始祖廟，越亡遂廢也。」案：今禹廟在會稽山下。
		</region>
		<region typus="original" subtype="" id="19076" explains="">
文身斷髮，黿鱓
		</region>
		<region typus="comment" subtype="" id="19077" explains="19076">
【索隱】蚖鱓、元鼉二音。
		</region>
		<region typus="original" subtype="" id="19078" explains="">
與處，既守封禺，
		</region>
		<region typus="comment" subtype="" id="19079" explains="19078">
【集解】徐廣曰：「封禺山在武康縣南。」
		</region>
		<region typus="original" subtype="" id="19080" explains="">
奉禹之祀。句踐困彼，乃用種、蠡。嘉句踐夷蠻能脩其德，滅彊吳以尊周室，作越王句踐世家第十一。
		</region>
	</paragraph>
	<paragraph index="61">
		<region typus="original" subtype="" id="19081" explains="">
桓公之東，太史是庸。及侵周禾，王人是議。祭仲要盟，鄭久不昌。子產之仁，紹世稱賢。三晉侵伐，鄭納於韓。嘉厲公納惠王，作鄭世家第十二。
		</region>
	</paragraph>
	<paragraph index="62">
		<region typus="original" subtype="" id="19082" explains="">
維驥騄耳，乃章造父。趙夙事獻，衰續厥緒。
		</region>
		<region typus="comment" subtype="" id="19083" explains="19082">
【正義】衰，楚爲反。
		</region>
		<region typus="original" subtype="" id="19084" explains="">
佐文尊王，卒爲晉輔。襄子困辱，乃禽智伯。主父生縛，餓死探爵。王遷辟淫，良將是斥。嘉鞅討周亂，作趙世家第十三。
		</region>
	</paragraph>
	<paragraph index="63">
		<region typus="original" subtype="" id="19085" explains="">
畢萬爵魏，卜人知之。及絳戮干，戎翟和之。文侯慕義，子夏師之。惠王自矜，齊秦攻之。既疑信陵，諸侯罷之。卒亡大梁，王假廝之。嘉武佐晉文申霸道，作魏世家第十四。
		</region>
	</paragraph>
	<paragraph index="64">
		<region typus="original" subtype="" id="19086" explains="">
韓厥陰德，趙武攸興。紹絕立廢，晉人宗之。昭侯顯列，申子庸之。疑非不信，秦人襲之。嘉厥輔晉匡周天子之賦，作韓世家第十五。
		</region>
	</paragraph>
	<paragraph index="65">
		<region typus="original" subtype="" id="19087" explains="">
完子避難，適齊爲援，陰施五世，齊人歌之。成子得政，田和爲侯。王建動心，乃遷于共。嘉威、宣能撥濁世而獨宗周，作田敬仲完世家第十六。
		</region>
	</paragraph>
	<paragraph index="66">
		<region typus="original" subtype="" id="19088" explains="">
周室既衰，諸侯恣行。仲尼悼禮廢樂崩，追脩經術，以達王道，匡亂世反之於正，見其文辭，爲天下制儀法，垂六蓺之統紀於後世。作孔子世家第十七。
		</region>
	</paragraph>
	<paragraph index="67">
		<region typus="original" subtype="" id="19089" explains="">
桀、紂失其道而湯、武作，周失其道而春秋作。
		</region>
		<region typus="comment" subtype="" id="19090" explains="19089">
【正義】周失其道，至秦之時，諸侯力事乎爭強。
		</region>
		<region typus="original" subtype="" id="19091" explains="">
秦失其政，而陳涉發迹，諸侯作難，風起雲蒸，卒亡秦族。天下之端，自涉發難。作陳涉世家第十八。
		</region>
	</paragraph>
	<paragraph index="68">
		<region typus="original" subtype="" id="19092" explains="">
成皋之臺，薄氏始基。詘意適代，厥崇諸竇。栗姬偩貴，
		</region>
		<region typus="comment" subtype="" id="19093" explains="19092">
【正義】負，恃也。
		</region>
		<region typus="original" subtype="" id="19094" explains="">
王氏乃遂。陳后太驕，卒尊子夫。嘉夫德若斯，作外戚世家十九。
		</region>
	</paragraph>
	<paragraph index="69">
		<region typus="original" subtype="" id="19095" explains="">
漢既譎謀，禽信於陳；越荊剽輕，乃封弟交爲楚王，爰都彭城，以彊淮泗，爲漢宗藩。戊溺於邪，禮復紹之。嘉游輔祖，
		</region>
		<region typus="comment" subtype="" id="19096" explains="19095">
【正義】游，楚王交字也。祖，高祖也。
		</region>
		<region typus="original" subtype="" id="19097" explains="">
作楚元王世家第二十。
		</region>
	</paragraph>
	<paragraph index="70">
		<region typus="original" subtype="" id="19098" explains="">
維祖師旅，劉賈是與；爲布所襲，喪其荊、吳。營陵激呂，乃王琅邪；怵午
		</region>
		<region typus="comment" subtype="" id="19099" explains="19098">
【正義】謂祝午也。
		</region>
		<region typus="original" subtype="" id="19100" explains="">
信齊，往而不歸，遂西入關，遭立孝文，獲復王燕。天下未集，賈、澤以族，爲漢藩輔。作荊燕世家第二十一。
		</region>
	</paragraph>
	<paragraph index="71">
		<region typus="original" subtype="" id="19101" explains="">
天下已平，親屬既寡；悼惠先壯，實鎭東土。哀王擅興，發怒諸呂，駟鈞暴戾，京師弗許。厲之內淫，禍成主父。嘉肥股肱，作齊悼惠王世家第二十二。
		</region>
	</paragraph>
	<paragraph index="72">
		<region typus="original" subtype="" id="19102" explains="">
楚人圍我滎陽，相守三年；蕭何塡撫山西，
		</region>
		<region typus="comment" subtype="" id="19103" explains="19102">
【正義】謂華山之西也。
		</region>
		<region typus="original" subtype="" id="19104" explains="">
推計踵兵，給糧食不絕，使百姓愛漢，不樂爲楚。作蕭相國世家第二十三。
		</region>
	</paragraph>
	<paragraph index="73">
		<region typus="original" subtype="" id="19105" explains="">
與信定魏，破趙拔齊，遂弱楚人。續何相國，不變不革，黎庶攸寧。嘉參不伐功矜能，作曹相國世家第二十四。
		</region>
	</paragraph>
	<paragraph index="74">
		<region typus="original" subtype="" id="19106" explains="">
運籌帷幄之中，制勝於無形，子房計謀其事，無知名，無勇功，圖難於易，爲大於細。作留侯世家第二十五。
		</region>
	</paragraph>
	<paragraph index="75">
		<region typus="original" subtype="" id="19107" explains="">
六奇既用，諸侯賓從於漢；呂氏之事，平爲本謀，終安宗廟，定社稷。作陳丞相世家第二十六。
		</region>
	</paragraph>
	<paragraph index="76">
		<region typus="original" subtype="" id="19108" explains="">
諸呂爲從，
		</region>
		<region typus="comment" subtype="" id="19109" explains="19108">
【正義】從，足松反。
		</region>
		<region typus="original" subtype="" id="19110" explains="">
謀弱京師，而勃反經合於權；吳楚之兵，亞夫駐於昌邑，以戹齊趙，而出委以梁。
		</region>
		<region typus="comment" subtype="" id="19111" explains="19110">
【正義】以梁付吳、楚也。
		</region>
		<region typus="original" subtype="" id="19112" explains="">
作絳侯世家第二十七。
		</region>
	</paragraph>
	<paragraph index="77">
		<region typus="original" subtype="" id="19113" explains="">
七國叛逆，蕃屏京師，唯梁爲扞；偩愛矜功，幾獲于禍。嘉其能距吳楚，作梁孝王世家第二十八。
		</region>
	</paragraph>
	<paragraph index="78">
		<region typus="original" subtype="" id="19114" explains="">
五宗既王，親屬洽和，諸侯大小爲藩，爰得其宜，僭擬之事稍衰貶矣。作五宗世家第二十九。
		</region>
	</paragraph>
	<paragraph index="79">
		<region typus="original" subtype="" id="19115" explains="">
三子之王，文辭可觀。作三王世家第三十。
		</region>
	</paragraph>
	<paragraph index="80">
		<region typus="original" subtype="" id="19116" explains="">
末世爭利，維彼奔義；讓國餓死，天下稱之。作伯夷列傳第一。
		</region>
	</paragraph>
	<paragraph index="81">
		<region typus="original" subtype="" id="19117" explains="">
晏子儉矣，夷吾則奢；齊桓以霸，景公以治。作管晏列傳第二。
		</region>
	</paragraph>
	<paragraph index="82">
		<region typus="original" subtype="" id="19118" explains="">
李耳無爲自化，清淨自正；韓非揣事情，循埶理。作老子韓非列傳第三。
		</region>
	</paragraph>
	<paragraph index="83">
		<region typus="original" subtype="" id="19119" explains="">
自古王者而有司馬法，穰苴能申明之。作司馬穰苴列傳第四。
		</region>
	</paragraph>
	<paragraph index="84">
		<region typus="original" subtype="" id="19120" explains="">
非信廉仁勇不能傳兵論劍，與道同符，內可以治身，外可以應變，君子比德焉。作孫子吳起列傳第五。
		</region>
	</paragraph>
	<paragraph index="85">
		<region typus="original" subtype="" id="19121" explains="">
維建遇讒，爰及子奢，尚既匡父，伍員奔吳。作伍子胥列傳第六。
		</region>
	</paragraph>
	<paragraph index="86">
		<region typus="original" subtype="" id="19122" explains="">
孔氏述文，弟子興業，咸爲師傅，崇仁厲義。作仲尼弟子列傳第七。
		</region>
	</paragraph>
	<paragraph index="87">
		<region typus="original" subtype="" id="19123" explains="">
鞅去衞適秦，能明其術，彊霸孝公，後世遵其法。作商君列傳第八。
		</region>
	</paragraph>
	<paragraph index="88">
		<region typus="original" subtype="" id="19124" explains="">
天下患衡秦毋饜，而蘇子能存諸侯，約從以抑貪彊。作蘇秦列傳第九。
		</region>
	</paragraph>
	<paragraph index="89">
		<region typus="original" subtype="" id="19125" explains="">
六國既從親，而張儀能明其說，復散解諸侯。作張儀列傳第十。
		</region>
	</paragraph>
	<paragraph index="90">
		<region typus="original" subtype="" id="19126" explains="">
秦所以東攘
		</region>
		<region typus="comment" subtype="" id="19127" explains="19126">
【集解】徐廣曰：「一作『襄』。」
		</region>
		<region typus="original" subtype="" id="19128" explains="">
雄諸侯，樗里、甘茂之策。作樗里甘茂列傳第十一。
		</region>
	</paragraph>
	<paragraph index="91">
		<region typus="original" subtype="" id="19129" explains="">
苞河山，
		</region>
		<region typus="comment" subtype="" id="19130" explains="19129">
【集解】徐廣曰：「苞，一作『施』。」
		</region>
		<region typus="original" subtype="" id="19131" explains="">
圍大梁，使諸侯斂手而事秦者，魏冄之功。作穰侯列傳第十二。
		</region>
	</paragraph>
	<paragraph index="92">
		<region typus="original" subtype="" id="19132" explains="">
南拔鄢郢，北摧長平，遂圍邯鄲，武安爲率；破荊滅趙，王翦之計。作白起王翦列傳第十三。
		</region>
	</paragraph>
	<paragraph index="93">
		<region typus="original" subtype="" id="19133" explains="">
獵儒墨之遺文，明禮義之統紀，絕惠王利端，列往世興衰。
		</region>
		<region typus="comment" subtype="" id="19134" explains="19133">
【集解】徐廣曰：「一作『壞』。」
		</region>
		<region typus="original" subtype="" id="19135" explains="">
作孟子荀卿列傳第十四。
		</region>
	</paragraph>
	<paragraph index="94">
		<region typus="original" subtype="" id="19136" explains="">
好客喜士，士歸于薛，爲齊扞楚魏。作孟嘗君列傳第十五。
		</region>
	</paragraph>
	<paragraph index="95">
		<region typus="original" subtype="" id="19137" explains="">
爭馮亭以權，
		</region>
		<region typus="comment" subtype="" id="19138" explains="19137">
【集解】徐廣曰：「以，一作『反』。太史公譏平原曰『利令智昏』，故云爭馮亭反權。」
		</region>
		<region typus="original" subtype="" id="19139" explains="">
如楚以救邯鄲之圍，
		</region>
		<region typus="comment" subtype="" id="19140" explains="19139">
【正義】如，往也。言平原君往楚求救邯鄲之圍。
		</region>
		<region typus="original" subtype="" id="19141" explains="">
使其君復稱於諸侯。作平原君虞卿列傳第十六。
		</region>
	</paragraph>
	<paragraph index="96">
		<region typus="original" subtype="" id="19142" explains="">
能以富貴下貧賤，賢能詘於不肖，唯信陵君爲能行之。作魏公子列傳第十七。
		</region>
	</paragraph>
	<paragraph index="97">
		<region typus="original" subtype="" id="19143" explains="">
以身徇君，遂脫彊秦，使馳說之士南鄕走楚者，黃歇之義。作春申君列傳第十八
		</region>
	</paragraph>
	<paragraph index="98">
		<region typus="original" subtype="" id="19144" explains="">
能忍訽於魏齊，
		</region>
		<region typus="comment" subtype="" id="19145" explains="19144">
【集解】徐廣曰：「訽音逅。」【索隱】訽，火候反。訽，辱也。
		</region>
		<region typus="original" subtype="" id="19146" explains="">
而信威於彊秦，推賢讓位，二子有之。作范睢蔡澤列傳第十九。
		</region>
	</paragraph>
	<paragraph index="99">
		<region typus="original" subtype="" id="19147" explains="">
率行其謀，連五國兵，爲弱燕報彊齊之讎，雪其先君之恥。作樂毅列傳第二十。
		</region>
	</paragraph>
	<paragraph index="100">
		<region typus="original" subtype="" id="19148" explains="">
能信意彊秦，而屈體廉子，用徇其君，
		</region>
		<region typus="comment" subtype="" id="19149" explains="19148">
【正義】以身從物曰徇。
		</region>
		<region typus="original" subtype="" id="19150" explains="">
俱重於諸侯。作廉頗藺相如列傳第二十一。
		</region>
	</paragraph>
	<paragraph index="101">
		<region typus="original" subtype="" id="19151" explains="">
湣王既失臨淄而奔莒，唯田單用即墨破走騎劫，遂存齊社稷。作田單列傳第二十二。
		</region>
	</paragraph>
	<paragraph index="102">
		<region typus="original" subtype="" id="19152" explains="">
能設詭說解患於圍城，輕爵祿，樂肆志。作魯仲連鄒陽列傳第二十三。
		</region>
	</paragraph>
	<paragraph index="103">
		<region typus="original" subtype="" id="19153" explains="">
作辭以諷諫，連類以爭義，離騷有之。作屈原賈生列傳第二十四。
		</region>
	</paragraph>
	<paragraph index="104">
		<region typus="original" subtype="" id="19154" explains="">
結子楚親，使諸侯之士斐然爭入事秦。作呂不韋列傳第二十五。
		</region>
	</paragraph>
	<paragraph index="105">
		<region typus="original" subtype="" id="19155" explains="">
曹子匕首，魯獲其田，齊明其信；豫讓義不爲二心。作刺客列傳第二十六。
		</region>
	</paragraph>
	<paragraph index="106">
		<region typus="original" subtype="" id="19156" explains="">
能明其畫，因時推秦，遂得意於海內，斯爲謀首。作李斯列傳第二十七。
		</region>
	</paragraph>
	<paragraph index="107">
		<region typus="original" subtype="" id="19157" explains="">
爲秦開地益衆，北靡匈奴，據河爲塞，因山爲固，建榆中。作蒙恬列傳第二十八。
		</region>
	</paragraph>
	<paragraph index="108">
		<region typus="original" subtype="" id="19158" explains="">
塡趙塞常山以廣河內，弱楚權，明漢王之信於天下。作張耳陳餘列傳第二十九。
		</region>
	</paragraph>
	<paragraph index="109">
		<region typus="original" subtype="" id="19159" explains="">
收西河、上黨之兵，從至彭城；越之侵掠梁地以苦項羽。作魏豹彭越列傳第三十。
		</region>
	</paragraph>
	<paragraph index="110">
		<region typus="original" subtype="" id="19160" explains="">
以淮南叛楚歸漢，漢用得大司馬殷，卒破子羽于垓下。
		</region>
		<region typus="comment" subtype="" id="19161" explains="19160">
【集解】徐廣曰：「隄塘之名也。」
		</region>
		<region typus="original" subtype="" id="19162" explains="">
作黥布列傳第三十一。
		</region>
	</paragraph>
	<paragraph index="111">
		<region typus="original" subtype="" id="19163" explains="">
楚人迫我京索，而信拔魏趙，定燕齊，使漢三分天下有其二，以滅項籍。作淮陰侯列傳第三十二。
		</region>
	</paragraph>
	<paragraph index="112">
		<region typus="original" subtype="" id="19164" explains="">
楚漢相距鞏洛，而韓信爲塡潁川，盧綰絕籍糧餉。作韓信盧綰列傳第三十三。
		</region>
	</paragraph>
	<paragraph index="113">
		<region typus="original" subtype="" id="19165" explains="">
諸侯畔項王，唯齊連子羽城陽，漢得以閒遂入彭城。作田儋列傳第三十四。
		</region>
	</paragraph>
	<paragraph index="114">
		<region typus="original" subtype="" id="19166" explains="">
攻城野戰，獲功歸報，噲、商有力焉，非獨鞭策，又與之脫難。作樊酈列傳第三十五。
		</region>
	</paragraph>
	<paragraph index="115">
		<region typus="original" subtype="" id="19167" explains="">
漢既初定，文理未明，蒼爲主計，整齊度量，序律曆。作張丞相列傳第三十六。
		</region>
	</paragraph>
	<paragraph index="116">
		<region typus="original" subtype="" id="19168" explains="">
結言通使，約懷諸侯；諸侯咸親，歸漢爲藩輔。作酈生陸賈列傳第三十七。
		</region>
	</paragraph>
	<paragraph index="117">
		<region typus="original" subtype="" id="19169" explains="">
欲詳知秦楚之事，維周緤常從高祖，平定諸侯。作傅靳蒯成
		</region>
		<region typus="comment" subtype="" id="19170" explains="19169">
【索隱】蒯成，上音裴，其字音從崩邑，又音浮。【正義】蒯，古怪反。括地志曰︰「古蒯亭，在洛州河南縣西十四里苑中也。」
		</region>
		<region typus="original" subtype="" id="19171" explains="">
列傳第三十八。
		</region>
	</paragraph>
	<paragraph index="118">
		<region typus="original" subtype="" id="19172" explains="">
徙彊族，都關中，和約匈奴；明朝廷禮，次宗廟儀法。作劉敬叔孫通列傳第三十九。
		</region>
	</paragraph>
	<paragraph index="119">
		<region typus="original" subtype="" id="19173" explains="">
能摧剛作柔，卒爲列臣；欒公不劫於埶而倍死。作季布欒布列傳第四十。
		</region>
	</paragraph>
	<paragraph index="120">
		<region typus="original" subtype="" id="19174" explains="">
敢犯顏色以達主義，不顧其身，爲國家樹長畫。作袁盎朝錯列傳第四十一。
		</region>
	</paragraph>
	<paragraph index="121">
		<region typus="original" subtype="" id="19175" explains="">
守法不失大理，言古賢人，增主之明。作張釋之馮唐列傳第四十二。
		</region>
	</paragraph>
	<paragraph index="122">
		<region typus="original" subtype="" id="19176" explains="">
敦厚慈孝，訥於言，敏於行，務在鞠躬，君子長者。作萬石張叔列傳第四十三。
		</region>
	</paragraph>
	<paragraph index="123">
		<region typus="original" subtype="" id="19177" explains="">
守節切直，義足以言廉，行足以厲賢，任重權不可以非理撓。作田叔列傳第四十四。
		</region>
	</paragraph>
	<paragraph index="124">
		<region typus="original" subtype="" id="19178" explains="">
扁鵲言醫，爲方者宗，守數精明；後世
		</region>
		<region typus="original" subtype="" id="19179" explains="">
另|修|循
		</region>
		<region typus="original" subtype="" id="19180" explains="">
序，弗能易也，而倉公可謂近之矣。作扁鵲倉公列傳第四十五。
		</region>
	</paragraph>
	<paragraph index="125">
		<region typus="original" subtype="" id="19181" explains="">
維仲之省，
		</region>
		<region typus="comment" subtype="" id="19182" explains="19181">
【集解】徐廣曰：「吳王之王由父省。」
		</region>
		<region typus="original" subtype="" id="19183" explains="">
厥濞王吳，遭漢初定，以塡撫江淮之閒。作吳王濞列傳第四十六。
		</region>
	</paragraph>
	<paragraph index="126">
		<region typus="original" subtype="" id="19184" explains="">
吳楚爲亂，宗屬唯嬰賢而喜士，士鄕之，率師抗山東滎陽。作魏其武安列傳第四十七。
		</region>
	</paragraph>
	<paragraph index="127">
		<region typus="original" subtype="" id="19185" explains="">
智足以應近世之變，寬足用得人。作韓長孺列傳第四十八。
		</region>
	</paragraph>
	<paragraph index="128">
		<region typus="original" subtype="" id="19186" explains="">
勇於當敵，仁愛士卒，號令不煩，師徒鄕之。作李將軍列傳第四十九。
		</region>
	</paragraph>
	<paragraph index="129">
		<region typus="original" subtype="" id="19187" explains="">
自三代以來，匈奴常爲中國患害；欲知彊弱之時，設備征討，作匈奴列傳第五十。
		</region>
	</paragraph>
	<paragraph index="130">
		<region typus="original" subtype="" id="19188" explains="">
直曲塞，廣河南，破祁連，通西國，靡北胡。作衞將軍驃騎列傳第五十一。
		</region>
	</paragraph>
	<paragraph index="131">
		<region typus="original" subtype="" id="19189" explains="">
大臣宗室以侈靡相高，唯弘用節衣食爲百吏先。作平津侯列傳第五十二。
		</region>
	</paragraph>
	<paragraph index="132">
		<region typus="original" subtype="" id="19190" explains="">
漢既平中國，而佗能集楊越以保南藩，納貢職。作南越列傳第五十三。
		</region>
	</paragraph>
	<paragraph index="133">
		<region typus="original" subtype="" id="19191" explains="">
吳之叛逆，甌人斬濞，
		</region>
		<region typus="comment" subtype="" id="19192" explains="19191">
【集解】徐廣曰：「今之永寧，是東甌也。」
		</region>
		<region typus="original" subtype="" id="19193" explains="">
葆守封禺
		</region>
		<region typus="comment" subtype="" id="19194" explains="19193">
【索隱】上音保。言東甌被越攻破之後，保封禺之山，今在武康縣也。【正義】封禺二山，在湖州武康縣之西也。然案年表、東越傳云徙處盧江郡而守禺，未詳也。
		</region>
		<region typus="original" subtype="" id="19195" explains="">
爲臣。作東越列傳第五十四。
		</region>
	</paragraph>
	<paragraph index="134">
		<region typus="original" subtype="" id="19196" explains="">
燕丹散亂遼閒，滿收其亡民，厥聚海東，以集真藩，
		</region>
		<region typus="comment" subtype="" id="19197" explains="19196">
【集解】徐廣曰：「一作『莫』。藩音普寒反。」
		</region>
		<region typus="original" subtype="" id="19198" explains="">
葆塞爲外臣。作朝鮮列傳第五十五。
		</region>
	</paragraph>
	<paragraph index="135">
		<region typus="original" subtype="" id="19199" explains="">
唐蒙使略通夜郎，而邛笮之君請爲內臣受吏。作西南夷列傳第五十六。
		</region>
	</paragraph>
	<paragraph index="136">
		<region typus="original" subtype="" id="19200" explains="">
子虛之事，大人賦說，靡麗多誇，然其指風諫，歸於無爲。作司馬相如列傳第五十七。
		</region>
	</paragraph>
	<paragraph index="137">
		<region typus="original" subtype="" id="19201" explains="">
黥布叛逆，子長國之，以塡江淮之南，安剽楚庶民。作淮南衡山列傳第五十八。
		</region>
	</paragraph>
	<paragraph index="138">
		<region typus="original" subtype="" id="19202" explains="">
奉法循理之吏，不伐功矜能，百姓無稱，亦無過行。作循吏列傳第五十九。
		</region>
	</paragraph>
	<paragraph index="139">
		<region typus="original" subtype="" id="19203" explains="">
正衣冠立於朝廷，而羣臣莫敢言浮說，長孺矜焉；好薦人，稱長者，壯有漑。&lt;ref&gt;凌稚隆曰：「以上文『長孺』推之，則下『壯』字疑當作『莊』，此鄭名也。『漑』字下又疑有闕文。」&lt;/ref&gt;
		</region>
		<region typus="comment" subtype="" id="19204" explains="19203">
【集解】徐廣曰：「一作『慨』。」【正義】溉，量也。
		</region>
		<region typus="original" subtype="" id="19205" explains="">
作汲鄭列傳第六十。
		</region>
	</paragraph>
	<paragraph index="140">
		<region typus="original" subtype="" id="19206" explains="">
自孔子卒，京師莫崇庠序，唯建元元狩之閒，文辭粲如也。作儒林列傳第六十一。
		</region>
	</paragraph>
	<paragraph index="141">
		<region typus="original" subtype="" id="19207" explains="">
民倍本多巧，姦軌弄法，善人不能化，唯一切嚴削爲能齊之。作酷吏列傳第六十二。
		</region>
	</paragraph>
	<paragraph index="142">
		<region typus="original" subtype="" id="19208" explains="">
漢既通使大夏，而西極遠蠻，引領內鄕，欲觀中國。作大宛列傳第六十三。
		</region>
	</paragraph>
	<paragraph index="143">
		<region typus="original" subtype="" id="19209" explains="">
救人於戹，振人不贍，仁者有乎；不既信，
		</region>
		<region typus="comment" subtype="" id="19210" explains="19209">
【集解】徐廣曰：「一云『不慨信』。」
		</region>
		<region typus="original" subtype="" id="19211" explains="">
不倍言，義者有取焉。作游俠列傳第六十四。
		</region>
	</paragraph>
	<paragraph index="144">
		<region typus="original" subtype="" id="19212" explains="">
夫事人君能說主耳目，和主顏色，而獲親近，非獨色愛，能亦各有所長。作佞幸列傳第六十五。
		</region>
	</paragraph>
	<paragraph index="145">
		<region typus="original" subtype="" id="19213" explains="">
不流世俗，不爭埶利，上下無所凝滯，人莫之害，以道之用。作滑稽列傳第六十六。
		</region>
	</paragraph>
	<paragraph index="146">
		<region typus="original" subtype="" id="19214" explains="">
齊、楚、秦、趙爲日者，各有俗
		</region>
		<region typus="comment" subtype="" id="19215" explains="19214">
【索隱】案：日者傳云「無以知諸國之俗」，今褚先生唯記司馬季主之事也。
		</region>
		<region typus="original" subtype="" id="19216" explains="">
所用。欲循
		</region>
		<region typus="comment" subtype="" id="19217" explains="19216">
【集解】徐廣曰：「一作『總』。」
		</region>
		<region typus="original" subtype="" id="19218" explains="">
觀其大旨，作日者列傳第六十七。
		</region>
	</paragraph>
	<paragraph index="147">
		<region typus="original" subtype="" id="19219" explains="">
三王不同龜，四夷各異卜，然各以決吉凶。略闚其要，作龜策列傳
		</region>
		<region typus="comment" subtype="" id="19220" explains="19219">
【索隱】三王不同龜，四夷各異卜，其書既亡，無以紀其異。今褚少孫唯取太卜占龜之雜說，詞甚煩蕪，不能裁剪，妄皆穿鑿，此篇不才之甚也。
		</region>
		<region typus="original" subtype="" id="19221" explains="">
第六十八。
		</region>
	</paragraph>
	<paragraph index="148">
		<region typus="original" subtype="" id="19222" explains="">
布衣匹夫之人，不害於政，不妨百姓，取與以時而息財富，智者有采焉。作貨殖列傳第六十九。
		</region>
	</paragraph>
	<paragraph index="149">
		<region typus="original" subtype="" id="19223" explains="">
維我漢繼五帝末流，接三代
		</region>
		<region typus="original" subtype="" id="19224" explains="">
另|統|絕
		</region>
		<region typus="original" subtype="" id="19225" explains="">
業。周道廢，秦撥去古文，焚滅詩書，故明堂石室金匱玉版
		</region>
		<region typus="comment" subtype="" id="19226" explains="19225">
【集解】如淳曰：「刻玉版以爲文字。」
		</region>
		<region typus="original" subtype="" id="19227" explains="">
圖籍散亂。於是漢興，蕭何次律令，韓信申軍法，張蒼爲章程，
		</region>
		<region typus="comment" subtype="" id="19228" explains="19227">
【集解】如淳曰：「章，曆數之章術也。程者，權衡丈尺斛斗之平法也。」瓚曰：「茂陵書『丞相爲工用程數其中』，言百工用材多少之量及制度之程品者是也。」
		</region>
		<region typus="original" subtype="" id="19229" explains="">
叔孫通定禮儀，則文學彬彬稍進，詩書往往閒出矣。自曹參薦蓋公
		</region>
		<region typus="comment" subtype="" id="19230" explains="19229">
【索隱】蓋，姓也，古合反。
		</region>
		<region typus="original" subtype="" id="19231" explains="">
言黃老，而賈生、晁錯明申、商，公孫弘以儒顯，百年之閒，天下遺文古事靡不畢集太史公。太史公仍父子相續纂其職。曰：「於戲！余維先人嘗掌斯事，顯於唐虞，至于周，復典之，故司馬氏世主天官。
		</region>
		<region typus="comment" subtype="" id="19232" explains="19231">
【索隱】案：此天官非周禮冢宰天官，乃謂知天文星曆之事爲天官。且遷實黎之後，而黎氏後亦總稱重黎，以重本司天，故太史公代掌天官，蓋天官統太史之職。言史是歷代之職，恐非實事。然衞宏以爲司馬氏，周史佚之後，故太史談云「予之先人，周之太史」，蓋或得其實也。
		</region>
		<region typus="original" subtype="" id="19233" explains="">
至於余乎，欽念哉！欽念哉！」罔羅天下放失舊聞，
		</region>
		<region typus="comment" subtype="" id="19234" explains="19233">
【索隱】案：舊聞有遺失放逸者，網羅而考論之也。
		</region>
		<region typus="original" subtype="" id="19235" explains="">
王迹所興，原始察終，見盛觀衰，論考之行事，略推三代，錄秦漢，上記軒轅，下至于茲，著十二本紀，既科條之矣。並時異世，年差不明，
		</region>
		<region typus="comment" subtype="" id="19236" explains="19235">
【索隱】案：並時則年曆差殊，亦略言，難以明辯，故作表也。
		</region>
		<region typus="original" subtype="" id="19237" explains="">
作十表。
		</region>
		<region typus="comment" subtype="" id="19238" explains="19237">
【正義】言本紀、世家及諸傳，年月差別不同，故作十表以明之也。
		</region>
		<region typus="original" subtype="" id="19239" explains="">
禮樂損益，律曆改易，兵權山川鬼神，
		</region>
		<region typus="comment" subtype="" id="19240" explains="19239">
【索隱】案：兵權，即律書也。遷沒之後，亡，褚少孫以律書補之，今律書亦略言兵也。山川，即河渠書也；鬼神，封禪書也，故云山川鬼神也。
		</region>
		<region typus="original" subtype="" id="19241" explains="">
天人之際，承敝通變，作八書。二十八宿環北辰，三十輻共一轂，
		</region>
		<region typus="comment" subtype="" id="19242" explains="19241">
【集解】駰案：漢書音義曰「象黃帝以下三十世家，老子言車三十輻，運行無窮，以象王者如此也」。【正義】顏云：「此說非也。言衆星共繞北辰，諸輻咸歸車，羣臣尊輔天子也。」
		</region>
		<region typus="original" subtype="" id="19243" explains="">
運行無窮，輔拂股肱之臣配焉，忠信行道，以奉主上，作三十世家。扶義俶儻，不令己失時，
		</region>
		<region typus="comment" subtype="" id="19244" explains="19243">
【索隱】己音紀。言扶義倜儻之士能立功名於當代，不後於時者也。
		</region>
		<region typus="original" subtype="" id="19245" explains="">
立功名於天下，作七十列傳。凡百三十篇，五十二萬六千五百字，爲太史公書。
		</region>
		<region typus="comment" subtype="" id="19246" explains="19245">
【索隱】案：桓譚云「遷所著書成，以示東方朔，朔皆署曰『太史公』，則謂『太史公』是朔稱也。亦恐其說未盡。蓋遷自尊其父著述，稱之曰『公』。或云遷外孫楊惲所稱，事或當爾也」。【正義】史記起黃帝，訖漢武帝天漢四年，合二千四百一十三年。百三十篇，象一歲十二月及閏餘也。後漢書︰「楊終受詔删太史公書爲十餘萬言。」
		</region>
		<region typus="original" subtype="" id="19247" explains="">
序略，以拾遺補蓺，
		</region>
		<region typus="comment" subtype="" id="19248" explains="19247">
【集解】李奇曰：「六蓺也。」【索隱】案：漢書作「補闕」，此云「蓺」，謂補六蓺之闕也。
		</region>
		<region typus="original" subtype="" id="19249" explains="">
成一家之言，厥協六經異傳，
		</region>
		<region typus="comment" subtype="" id="19250" explains="19249">
【索隱】遷言以所撰取協於六經異傳諸家之說耳，謙不敢比經蓺也。異傳者，如子夏易傳、毛公詩及韓嬰外傳、伏生尚書大傳之流者也。
		</region>
		<region typus="original" subtype="" id="19251" explains="">
整齊百家雜語，
		</region>
		<region typus="comment" subtype="" id="19252" explains="19251">
【正義】太史公撰史記，言其協于六經異文，整齊諸子百家雜說之語，謙不敢比經藝也。異傳，謂如丘明春秋外傳國語、子夏易傳、毛公詩傳、韓詩外傳、伏生尚書大傳之流也。
		</region>
		<region typus="original" subtype="" id="19253" explains="">
藏之名山，副在京師，
		</region>
		<region typus="comment" subtype="" id="19254" explains="19253">
【索隱】言正本藏之書府，副本留京師也。穆天子傳云「天子北征，至于羣玉之山，河平無險，四徹中繩，先王所謂策府」。郭璞云「古帝王藏策之府」。則此謂藏之名山是也。
		</region>
		<region typus="original" subtype="" id="19255" explains="">
俟後世聖人君子。
		</region>
		<region typus="comment" subtype="" id="19256" explains="19255">
【索隱】以俟後聖君子。此語出公羊傳。言夫子制春秋以俟後聖君子，亦有樂乎此也。
		</region>
		<region typus="original" subtype="" id="19257" explains="">
第七十。
		</region>
		<region typus="comment" subtype="" id="19258" explains="19257">
【集解】駰案：衞宏漢書舊儀注曰「司馬遷作景帝本紀，極言其短及武帝過，武帝怒而削去之。後坐舉李陵，陵降匈奴，故下遷蠶室。有怨言，下獄死」。
		</region>
	</paragraph>
	<paragraph index="150">
		<region typus="original" subtype="" id="19259" explains="">
太史公曰：余述歷黃帝以來至太初而訖，百三十篇。
		</region>
		<region typus="comment" subtype="" id="19260" explains="19259">
【集解】駰案：漢書音義曰「十篇缺，有錄無書」。張晏曰「遷沒之後，亡景紀、武紀、禮書、樂書、律書、漢興已來將相年表、日者列傳、三王世家、龜策列傳、傅靳蒯列傳。元成之閒，褚先生補闕，作武帝紀，三王世家，龜策、日者列傳，言辭鄙陋，非遷本意也」。【索隱】案：漢書曰「十篇有錄無書」。張晏曰「遷沒之後，亡景紀、武紀，禮書、樂書、兵書，將相表，三王世家，日者、龜策傳、傅靳等列傳也」。案：景紀取班書補之，武紀專取封禪書，禮書取荀卿禮論，樂取禮樂記，兵書亡，不補，略述律而言兵，遂分歷述以次之。三王系家空取其策文以緝此篇，何率略且重，非當也。日者不能記諸國之同異，而論司馬季主。龜策直太卜所得占龜兆雜說，而無筆削之功，何蕪鄙也。
		</region>
	</paragraph>
	<paragraph index="151">
		<region typus="summary" subtype="" id="19261" explains="">
索隱述贊】太史良才，寔纂先德。周遊歷覽，東西南北。事覈詞簡，是稱實錄。報任投書，申李下獄。惜哉殘缺，非才妄續！
		</region>
	</paragraph>
	<paragraph index="152">
		<region typus="original" subtype="" id="19262" explains="">
===史記卷一百三十考證===
		</region>
	</paragraph>
	<paragraph index="153">
		<region typus="original" subtype="" id="19263" explains="">
&lt;references /&gt;
		</region>
	</paragraph>
</text>
