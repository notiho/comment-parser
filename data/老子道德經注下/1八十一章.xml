<?xml version='1.0' encoding='UTF-8'?>
<text title="老子道德經注下" section="八十一章" juan="1" original_title="道德經">
	<paragraph index="0">
		<region typus="original" subtype="title" id="912" explains="">
老子道德經注下 八十一章
		</region>
	</paragraph>
	<paragraph index="1">
		<region typus="original" subtype="" id="913" explains="">
信言不美，
		</region>
	</paragraph>
	<paragraph index="2">
		<region typus="comment" subtype="" id="914" explains="913">
實在質也。
		</region>
	</paragraph>
	<paragraph index="3">
		<region typus="original" subtype="" id="915" explains="">
美言不信。
		</region>
	</paragraph>
	<paragraph index="4">
		<region typus="comment" subtype="" id="916" explains="915">
本在樸也。
		</region>
	</paragraph>
	<paragraph index="5">
		<region typus="original" subtype="" id="917" explains="">
善者不辯，辯者不善。
		</region>
	</paragraph>
	<paragraph index="6">
		<region typus="original" subtype="" id="918" explains="">
知者不博，
		</region>
	</paragraph>
	<paragraph index="7">
		<region typus="comment" subtype="" id="919" explains="918">
極在一也。
		</region>
	</paragraph>
	<paragraph index="8">
		<region typus="original" subtype="" id="920" explains="">
博者不知。
		</region>
	</paragraph>
	<paragraph index="9">
		<region typus="original" subtype="" id="921" explains="">
聖人不積，
		</region>
	</paragraph>
	<paragraph index="10">
		<region typus="comment" subtype="" id="922" explains="921">
無私自有，唯善是與，任物而已。
		</region>
	</paragraph>
	<paragraph index="11">
		<region typus="original" subtype="" id="923" explains="">
既以為人己愈有，
		</region>
	</paragraph>
	<paragraph index="12">
		<region typus="comment" subtype="" id="924" explains="923">
物所尊也。
		</region>
	</paragraph>
	<paragraph index="13">
		<region typus="original" subtype="" id="925" explains="">
既以與人己愈多。
		</region>
	</paragraph>
	<paragraph index="14">
		<region typus="comment" subtype="" id="926" explains="925">
物所歸也。
		</region>
	</paragraph>
	<paragraph index="15">
		<region typus="original" subtype="" id="927" explains="">
天之道，利而不害；
		</region>
	</paragraph>
	<paragraph index="16">
		<region typus="comment" subtype="" id="928" explains="927">
動常生成之也。
		</region>
	</paragraph>
	<paragraph index="17">
		<region typus="original" subtype="" id="929" explains="">
聖人之道，為而不爭。
		</region>
	</paragraph>
	<paragraph index="18">
		<region typus="comment" subtype="" id="930" explains="929">
順天之利不相傷也。
		</region>
	</paragraph>
</text>
