<?xml version='1.0' encoding='UTF-8'?>
<text title="老子道德經注下" section="四十八章" juan="1" original_title="道德經">
	<paragraph index="0">
		<region typus="original" subtype="title" id="518" explains="">
老子道德經注下 四十八章
		</region>
	</paragraph>
	<paragraph index="1">
		<region typus="original" subtype="" id="519" explains="">
為學日益，
		</region>
	</paragraph>
	<paragraph index="2">
		<region typus="comment" subtype="" id="520" explains="519">
務欲進其所能，益其所習。
		</region>
	</paragraph>
	<paragraph index="3">
		<region typus="original" subtype="" id="521" explains="">
為道日損。
		</region>
	</paragraph>
	<paragraph index="4">
		<region typus="comment" subtype="" id="522" explains="521">
務欲反虛無也。
		</region>
	</paragraph>
	<paragraph index="5">
		<region typus="original" subtype="" id="523" explains="">
損之又損，以至於無為。無為而無不為。
		</region>
	</paragraph>
	<paragraph index="6">
		<region typus="comment" subtype="" id="524" explains="523">
有為則有所失，故無為乃無所不為也。
		</region>
	</paragraph>
	<paragraph index="7">
		<region typus="original" subtype="" id="525" explains="">
取天下常以無事，
		</region>
	</paragraph>
	<paragraph index="8">
		<region typus="comment" subtype="" id="526" explains="525">
動常因也。
		</region>
	</paragraph>
	<paragraph index="9">
		<region typus="original" subtype="" id="527" explains="">
及其有事，
		</region>
	</paragraph>
	<paragraph index="10">
		<region typus="comment" subtype="" id="528" explains="527">
自己造也。
		</region>
	</paragraph>
	<paragraph index="11">
		<region typus="original" subtype="" id="529" explains="">
不足以取天下。
		</region>
	</paragraph>
	<paragraph index="12">
		<region typus="comment" subtype="" id="530" explains="529">
失統本也。
		</region>
	</paragraph>
</text>
