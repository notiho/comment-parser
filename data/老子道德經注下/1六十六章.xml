<?xml version='1.0' encoding='UTF-8'?>
<text title="老子道德經注下" section="六十六章" juan="1" original_title="道德經">
	<paragraph index="0">
		<region typus="original" subtype="title" id="776" explains="">
老子道德經注下 六十六章
		</region>
	</paragraph>
	<paragraph index="1">
		<region typus="original" subtype="" id="777" explains="">
江海所以能為百谷王者，以其善下之，故能為百谷王。是以欲上民，必以言下之。欲先民，必以身後之。是以聖人處上而民不重，處前而民不害。是以天下樂推而不厭，以其不爭，故天下莫能與之爭。
		</region>
	</paragraph>
</text>
