<?xml version='1.0' encoding='UTF-8'?>
<text title="老子道德經注下" section="七十九章" juan="1" original_title="道德經">
	<paragraph index="0">
		<region typus="original" subtype="title" id="892" explains="">
老子道德經注下 七十九章
		</region>
	</paragraph>
	<paragraph index="1">
		<region typus="original" subtype="" id="893" explains="">
和大怨，必有餘怨，
		</region>
	</paragraph>
	<paragraph index="2">
		<region typus="comment" subtype="" id="894" explains="893">
不明理其契，以致大怨已至。而德和之，其傷不復，故有餘怨也。
		</region>
	</paragraph>
	<paragraph index="3">
		<region typus="original" subtype="" id="895" explains="">
安可以為善？是以聖人執左契，
		</region>
	</paragraph>
	<paragraph index="4">
		<region typus="comment" subtype="" id="896" explains="895">
左契，防怨之所由生也。
		</region>
	</paragraph>
	<paragraph index="5">
		<region typus="original" subtype="" id="897" explains="">
而不責於人。有德司契，
		</region>
	</paragraph>
	<paragraph index="6">
		<region typus="comment" subtype="" id="898" explains="897">
有德之人念思其契，不念怨生而後責於人也。
		</region>
	</paragraph>
	<paragraph index="7">
		<region typus="original" subtype="" id="899" explains="">
無德司徹。
		</region>
	</paragraph>
	<paragraph index="8">
		<region typus="comment" subtype="" id="900" explains="899">
徹，司人之過也。
		</region>
	</paragraph>
	<paragraph index="9">
		<region typus="original" subtype="" id="901" explains="">
天道無親，常與善人。
		</region>
	</paragraph>
</text>
