<?xml version='1.0' encoding='UTF-8'?>
<text title="老子道德經注下" section="四十四章" juan="1" original_title="道德經">
	<paragraph index="0">
		<region typus="original" subtype="title" id="480" explains="">
老子道德經注下 四十四章
		</region>
	</paragraph>
	<paragraph index="1">
		<region typus="original" subtype="" id="481" explains="">
名與身孰親？
		</region>
	</paragraph>
	<paragraph index="2">
		<region typus="comment" subtype="" id="482" explains="481">
尚名好高，其身必疏。
		</region>
	</paragraph>
	<paragraph index="3">
		<region typus="original" subtype="" id="483" explains="">
身與貨孰多？
		</region>
	</paragraph>
	<paragraph index="4">
		<region typus="comment" subtype="" id="484" explains="483">
貪貨無厭，其身必少。
		</region>
	</paragraph>
	<paragraph index="5">
		<region typus="original" subtype="" id="485" explains="">
得與亡孰病？
		</region>
	</paragraph>
	<paragraph index="6">
		<region typus="comment" subtype="" id="486" explains="485">
得多利而亡其身，何者為病也。
		</region>
	</paragraph>
	<paragraph index="7">
		<region typus="original" subtype="" id="487" explains="">
是故甚愛必大費，多藏必厚亡，
		</region>
	</paragraph>
	<paragraph index="8">
		<region typus="comment" subtype="" id="488" explains="487">
甚愛不與物通，多藏不與物散，求之者多，攻之者眾，為物所病，故大費厚亡也。
		</region>
	</paragraph>
	<paragraph index="9">
		<region typus="original" subtype="" id="489" explains="">
知足不辱，知止不殆，可以長久。
		</region>
	</paragraph>
</text>
