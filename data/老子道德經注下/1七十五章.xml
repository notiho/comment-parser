<?xml version='1.0' encoding='UTF-8'?>
<text title="老子道德經注下" section="七十五章" juan="1" original_title="道德經">
	<paragraph index="0">
		<region typus="original" subtype="title" id="865" explains="">
老子道德經注下 七十五章
		</region>
	</paragraph>
	<paragraph index="1">
		<region typus="original" subtype="" id="866" explains="">
民之饑，以其上食稅之多，是以饑。民之難治，以其上之有為，是以難治。民之輕死，以其上求生之厚，是以輕死。夫唯無以生為者，是賢於貴生。
		</region>
	</paragraph>
	<paragraph index="2">
		<region typus="comment" subtype="" id="867" explains="866">
言民之所以僻，治之所以亂，皆由上不由其下也，民從上也。
		</region>
	</paragraph>
</text>
