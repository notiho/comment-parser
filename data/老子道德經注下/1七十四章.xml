<?xml version='1.0' encoding='UTF-8'?>
<text title="老子道德經注下" section="七十四章" juan="1" original_title="道德經">
	<paragraph index="0">
		<region typus="original" subtype="title" id="859" explains="">
老子道德經注下 七十四章
		</region>
	</paragraph>
	<paragraph index="1">
		<region typus="original" subtype="" id="860" explains="">
民不畏死，奈何以死懼之？若使民常畏死，而為奇者，吾得執而殺之，孰敢？
		</region>
	</paragraph>
	<paragraph index="2">
		<region typus="comment" subtype="" id="861" explains="860">
詭異亂群謂之奇也。
		</region>
	</paragraph>
	<paragraph index="3">
		<region typus="original" subtype="" id="862" explains="">
常有司殺者殺，夫代司殺者殺，是謂代大匠斲。
		</region>
	</paragraph>
	<paragraph index="4">
		<region typus="original" subtype="" id="863" explains="">
夫代大匠斲者，希有不傷其手矣。
		</region>
	</paragraph>
	<paragraph index="5">
		<region typus="comment" subtype="" id="864" explains="863">
為逆順者之所惡忿也，不仁者人之所疾也。故曰，常有司殺也。
		</region>
	</paragraph>
</text>
