<?xml version='1.0' encoding='UTF-8'?>
<text title="老子道德經注下" section="七十八章" juan="1" original_title="道德經">
	<paragraph index="0">
		<region typus="original" subtype="title" id="888" explains="">
老子道德經注下 七十八章
		</region>
	</paragraph>
	<paragraph index="1">
		<region typus="original" subtype="" id="889" explains="">
天下莫柔弱於水，而攻堅強者，莫之能勝，其無以易之。
		</region>
	</paragraph>
	<paragraph index="2">
		<region typus="comment" subtype="" id="890" explains="889">
以，用也。其，謂水也。言用水之柔弱，無物可以易之也。
		</region>
	</paragraph>
	<paragraph index="3">
		<region typus="original" subtype="" id="891" explains="">
弱之勝強，柔之勝剛，天下莫不知莫能行。是以聖人云﹕「受國之垢，是謂社稷主；受國不祥，是為天下王。」正言若反。
		</region>
	</paragraph>
</text>
