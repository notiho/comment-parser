<?xml version='1.0' encoding='UTF-8'?>
<text title="老子道德經注下" section="四十三章" juan="1" original_title="道德經">
	<paragraph index="0">
		<region typus="original" subtype="title" id="474" explains="">
老子道德經注下 四十三章
		</region>
	</paragraph>
	<paragraph index="1">
		<region typus="original" subtype="" id="475" explains="">
天下之至柔，馳騁天下之至堅。
		</region>
	</paragraph>
	<paragraph index="2">
		<region typus="comment" subtype="" id="476" explains="475">
氣無所不入，水無所不出於經。
		</region>
	</paragraph>
	<paragraph index="3">
		<region typus="original" subtype="" id="477" explains="">
無有入無間，吾是以知無為之有益。
		</region>
	</paragraph>
	<paragraph index="4">
		<region typus="comment" subtype="" id="478" explains="477">
虛無柔弱，無所不通，無有不可窮，至柔不可折，以此推之，故知無為之有益也。
		</region>
	</paragraph>
	<paragraph index="5">
		<region typus="original" subtype="" id="479" explains="">
不言之教，無為之益，天下希及之。
		</region>
	</paragraph>
</text>
