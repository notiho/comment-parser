<?xml version='1.0' encoding='UTF-8'?>
<text title="老子道德經注下" section="八十章" juan="1" original_title="道德經">
	<paragraph index="0">
		<region typus="original" subtype="title" id="902" explains="">
老子道德經注下 八十章
		</region>
	</paragraph>
	<paragraph index="1">
		<region typus="original" subtype="" id="903" explains="">
小國寡民，
		</region>
	</paragraph>
	<paragraph index="2">
		<region typus="comment" subtype="" id="904" explains="903">
國既小，民又寡，尚可使反古，況國大民眾乎？故舉小國而言也。
		</region>
	</paragraph>
	<paragraph index="3">
		<region typus="original" subtype="" id="905" explains="">
使有什伯之器而不用，
		</region>
	</paragraph>
	<paragraph index="4">
		<region typus="comment" subtype="" id="906" explains="905">
言使民雖有什伯之器而無所用，何患不足也。
		</region>
	</paragraph>
	<paragraph index="5">
		<region typus="original" subtype="" id="907" explains="">
使民重死而不遠徙。
		</region>
	</paragraph>
	<paragraph index="6">
		<region typus="comment" subtype="" id="908" explains="907">
使民不用，惟身是寶，不貪貨賂，故各安其居，重死而不遠徙也。
		</region>
	</paragraph>
	<paragraph index="7">
		<region typus="original" subtype="" id="909" explains="">
雖有舟輿，無所乘之；雖有甲兵，無所陳之。
		</region>
	</paragraph>
	<paragraph index="8">
		<region typus="original" subtype="" id="910" explains="">
使人復結繩而用之，甘其食，美其服，安其居，樂其俗。鄰國相望，雞犬之聲相聞，民至老死，不相往來。
		</region>
	</paragraph>
	<paragraph index="9">
		<region typus="comment" subtype="" id="911" explains="910">
無所欲求。
		</region>
	</paragraph>
</text>
