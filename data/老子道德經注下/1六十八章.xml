<?xml version='1.0' encoding='UTF-8'?>
<text title="老子道德經注下" section="六十八章" juan="1" original_title="道德經">
	<paragraph index="0">
		<region typus="original" subtype="title" id="794" explains="">
老子道德經注下 六十八章
		</region>
	</paragraph>
	<paragraph index="1">
		<region typus="original" subtype="" id="795" explains="">
善為士者不武，
		</region>
	</paragraph>
	<paragraph index="2">
		<region typus="comment" subtype="" id="796" explains="795">
士，卒之帥也。武，尚先陵人也。
		</region>
	</paragraph>
	<paragraph index="3">
		<region typus="original" subtype="" id="797" explains="">
善戰者不怒，
		</region>
	</paragraph>
	<paragraph index="4">
		<region typus="comment" subtype="" id="798" explains="797">
後而不先，應而不唱，故不在怒。
		</region>
	</paragraph>
	<paragraph index="5">
		<region typus="original" subtype="" id="799" explains="">
善勝敵者不與，
		</region>
	</paragraph>
	<paragraph index="6">
		<region typus="comment" subtype="" id="800" explains="799">
不與爭也。
		</region>
	</paragraph>
	<paragraph index="7">
		<region typus="original" subtype="" id="801" explains="">
善用人者為之下，是謂不爭之德，是謂用人之力，
		</region>
	</paragraph>
	<paragraph index="8">
		<region typus="comment" subtype="" id="802" explains="801">
用人而不為之下，則力不為用也。
		</region>
	</paragraph>
	<paragraph index="9">
		<region typus="original" subtype="" id="803" explains="">
是謂配天古之極。
		</region>
	</paragraph>
</text>
