<?xml version='1.0' encoding='UTF-8'?>
<text title="老子道德經注下" section="四十章" juan="1" original_title="道德經">
	<paragraph index="0">
		<region typus="original" subtype="title" id="429" explains="">
老子道德經注下 四十章
		</region>
	</paragraph>
	<paragraph index="1">
		<region typus="original" subtype="" id="430" explains="">
反者道之動，
		</region>
	</paragraph>
	<paragraph index="2">
		<region typus="comment" subtype="" id="431" explains="430">
高以下為基，貴以賤為本，有以無為用，此其反也。動皆知其所無，則物通矣。故曰「反者道之動」也。
		</region>
	</paragraph>
	<paragraph index="3">
		<region typus="original" subtype="" id="432" explains="">
弱者道之用。
		</region>
	</paragraph>
	<paragraph index="4">
		<region typus="comment" subtype="" id="433" explains="432">
柔弱同通，不可窮極。
		</region>
	</paragraph>
	<paragraph index="5">
		<region typus="original" subtype="" id="434" explains="">
天下萬物生於有，有生於無。
		</region>
	</paragraph>
	<paragraph index="6">
		<region typus="comment" subtype="" id="435" explains="434">
天下之物皆以有為生，有之所始，以無為本，將欲全有，必反於無也。
		</region>
	</paragraph>
</text>
