<?xml version='1.0' encoding='UTF-8'?>
<text title="老子道德經注下" section="七十六章" juan="1" original_title="道德經">
	<paragraph index="0">
		<region typus="original" subtype="title" id="868" explains="">
老子道德經注下 七十六章
		</region>
	</paragraph>
	<paragraph index="1">
		<region typus="original" subtype="" id="869" explains="">
人之生也柔弱，其死也堅強。
		</region>
	</paragraph>
	<paragraph index="2">
		<region typus="original" subtype="" id="870" explains="">
萬物草木之生也柔脆，其死也枯槁。
		</region>
	</paragraph>
	<paragraph index="3">
		<region typus="original" subtype="" id="871" explains="">
故堅強者死之徒，柔弱者生之徒。
		</region>
	</paragraph>
	<paragraph index="4">
		<region typus="original" subtype="" id="872" explains="">
是以兵強則不勝，
		</region>
	</paragraph>
	<paragraph index="5">
		<region typus="comment" subtype="" id="873" explains="872">
强兵以暴於天下者，物之所惡也，故必不得勝。
		</region>
	</paragraph>
	<paragraph index="6">
		<region typus="original" subtype="" id="874" explains="">
木強則兵。
		</region>
	</paragraph>
	<paragraph index="7">
		<region typus="comment" subtype="" id="875" explains="874">
物所加也。
		</region>
	</paragraph>
	<paragraph index="8">
		<region typus="original" subtype="" id="876" explains="">
強大處下，
		</region>
	</paragraph>
	<paragraph index="9">
		<region typus="comment" subtype="" id="877" explains="876">
木之本也。
		</region>
	</paragraph>
	<paragraph index="10">
		<region typus="original" subtype="" id="878" explains="">
柔弱處上。
		</region>
	</paragraph>
	<paragraph index="11">
		<region typus="comment" subtype="" id="879" explains="878">
枝條是也。
		</region>
	</paragraph>
</text>
