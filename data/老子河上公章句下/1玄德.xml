<?xml version='1.0' encoding='UTF-8'?>
<text title="老子河上公章句下" section="玄德" juan="1" original_title="道德經">
	<paragraph index="0">
		<region typus="original" subtype="title" id="1369" explains="">
老子河上公章句下 玄德
		</region>
	</paragraph>
	<paragraph index="1">
		<region typus="original" subtype="" id="1370" explains="">
知者不言，
		</region>
	</paragraph>
	<paragraph index="2">
		<region typus="comment" subtype="" id="1371" explains="1370">
知者貴行不貴言也。
		</region>
	</paragraph>
	<paragraph index="3">
		<region typus="original" subtype="" id="1372" explains="">
言者不知。
		</region>
	</paragraph>
	<paragraph index="4">
		<region typus="comment" subtype="" id="1373" explains="1372">
駟不及舌，多言多患。
		</region>
	</paragraph>
	<paragraph index="5">
		<region typus="original" subtype="" id="1374" explains="">
塞其兌，閉其門，
		</region>
	</paragraph>
	<paragraph index="6">
		<region typus="comment" subtype="" id="1375" explains="1374">
塞閉之者，欲絕其源。
		</region>
	</paragraph>
	<paragraph index="7">
		<region typus="original" subtype="" id="1376" explains="">
挫其銳，
		</region>
	</paragraph>
	<paragraph index="8">
		<region typus="comment" subtype="" id="1377" explains="1376">
情欲有所銳為，當念道無為以挫止之。
		</region>
	</paragraph>
	<paragraph index="9">
		<region typus="original" subtype="" id="1378" explains="">
解其紛，
		</region>
	</paragraph>
	<paragraph index="10">
		<region typus="comment" subtype="" id="1379" explains="1378">
紛，結恨不休也。當念道恬泊以解釋之。
		</region>
	</paragraph>
	<paragraph index="11">
		<region typus="original" subtype="" id="1380" explains="">
和其光，
		</region>
	</paragraph>
	<paragraph index="12">
		<region typus="comment" subtype="" id="1381" explains="1380">
雖有獨見之明，當和之使闇昧，不使曜亂。
		</region>
	</paragraph>
	<paragraph index="13">
		<region typus="original" subtype="" id="1382" explains="">
同其塵，
		</region>
	</paragraph>
	<paragraph index="14">
		<region typus="comment" subtype="" id="1383" explains="1382">
不當自別殊也。
		</region>
	</paragraph>
	<paragraph index="15">
		<region typus="original" subtype="" id="1384" explains="">
是謂玄同。
		</region>
	</paragraph>
	<paragraph index="16">
		<region typus="comment" subtype="" id="1385" explains="1384">
玄，天也。人能行此上事，是謂與天同道也。
		</region>
	</paragraph>
	<paragraph index="17">
		<region typus="original" subtype="" id="1386" explains="">
故不可得而親，
		</region>
	</paragraph>
	<paragraph index="18">
		<region typus="comment" subtype="" id="1387" explains="1386">
不以榮譽為樂，獨立為哀。
		</region>
	</paragraph>
	<paragraph index="19">
		<region typus="original" subtype="" id="1388" explains="">
亦不可得而踈；
		</region>
	</paragraph>
	<paragraph index="20">
		<region typus="comment" subtype="" id="1389" explains="1388">
志靜無欲，故與人無怨。
		</region>
	</paragraph>
	<paragraph index="21">
		<region typus="original" subtype="" id="1390" explains="">
不可得而利，
		</region>
	</paragraph>
	<paragraph index="22">
		<region typus="comment" subtype="" id="1391" explains="1390">
身不欲富貴，口不欲五味。
		</region>
	</paragraph>
	<paragraph index="23">
		<region typus="original" subtype="" id="1392" explains="">
亦不可得而害，
		</region>
	</paragraph>
	<paragraph index="24">
		<region typus="comment" subtype="" id="1393" explains="1392">
不與貪爭利，不與勇爭氣。
		</region>
	</paragraph>
	<paragraph index="25">
		<region typus="original" subtype="" id="1394" explains="">
不可得而貴，
		</region>
	</paragraph>
	<paragraph index="26">
		<region typus="comment" subtype="" id="1395" explains="1394">
不為亂世主，不處暗君位。
		</region>
	</paragraph>
	<paragraph index="27">
		<region typus="original" subtype="" id="1396" explains="">
亦不可得而賤，
		</region>
	</paragraph>
	<paragraph index="28">
		<region typus="comment" subtype="" id="1397" explains="1396">
不以乘權故驕，不以失志故屈。
		</region>
	</paragraph>
	<paragraph index="29">
		<region typus="original" subtype="" id="1398" explains="">
故為天下貴。
		</region>
	</paragraph>
	<paragraph index="30">
		<region typus="comment" subtype="" id="1399" explains="1398">
其德如此，天子不得臣，諸侯不得屈，與世沉浮容身避害，故天下貴也。
		</region>
	</paragraph>
</text>
