<?xml version='1.0' encoding='UTF-8'?>
<text title="老子河上公章句下" section="知病" juan="1" original_title="道德經">
	<paragraph index="0">
		<region typus="original" subtype="title" id="1738" explains="">
老子河上公章句下 知病
		</region>
	</paragraph>
	<paragraph index="1">
		<region typus="original" subtype="" id="1739" explains="">
知不知上，
		</region>
	</paragraph>
	<paragraph index="2">
		<region typus="comment" subtype="" id="1740" explains="1739">
知道言不知，是乃德之上。
		</region>
	</paragraph>
	<paragraph index="3">
		<region typus="original" subtype="" id="1741" explains="">
不知知病。
		</region>
	</paragraph>
	<paragraph index="4">
		<region typus="comment" subtype="" id="1742" explains="1741">
不知道言知，是乃德之病。
		</region>
	</paragraph>
	<paragraph index="5">
		<region typus="original" subtype="" id="1743" explains="">
夫唯病病，是以不病。
		</region>
	</paragraph>
	<paragraph index="6">
		<region typus="comment" subtype="" id="1744" explains="1743">
夫唯能病苦眾人有強知之病，是以不自病也。
		</region>
	</paragraph>
	<paragraph index="7">
		<region typus="original" subtype="" id="1745" explains="">
聖人不病，以其病病，
		</region>
	</paragraph>
	<paragraph index="8">
		<region typus="comment" subtype="" id="1746" explains="1745">
聖人無此強知之病者，以其常苦眾人有此病。
		</region>
	</paragraph>
	<paragraph index="9">
		<region typus="original" subtype="" id="1747" explains="">
是以不病，
		</region>
	</paragraph>
	<paragraph index="10">
		<region typus="comment" subtype="" id="1748" explains="1747">
以比非人，故不自病。夫聖人懷通達之知，託於不知者，欲使天下質樸忠正，各守純性。小人不知道意，而妄行強知之事以自顯著，內傷精神，減壽消年也。
		</region>
	</paragraph>
</text>
