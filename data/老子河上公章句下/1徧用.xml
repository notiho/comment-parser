<?xml version='1.0' encoding='UTF-8'?>
<text title="老子河上公章句下" section="徧用" juan="1" original_title="道德經">
	<paragraph index="0">
		<region typus="original" subtype="title" id="1084" explains="">
老子河上公章句下 徧用
		</region>
	</paragraph>
	<paragraph index="1">
		<region typus="original" subtype="" id="1085" explains="">
天下之至柔，馳騁天下之至堅。
		</region>
	</paragraph>
	<paragraph index="2">
		<region typus="comment" subtype="" id="1086" explains="1085">
至柔者，水也。至堅者，金石也。水能貫堅入剛，無所不通。
		</region>
	</paragraph>
	<paragraph index="3">
		<region typus="original" subtype="" id="1087" explains="">
無有入無間。
		</region>
	</paragraph>
	<paragraph index="4">
		<region typus="comment" subtype="" id="1088" explains="1087">
無有謂道也。道無形質，故能出入無間，通神明濟群生也。
		</region>
	</paragraph>
	<paragraph index="5">
		<region typus="original" subtype="" id="1089" explains="">
吾是以知無為之有益。
		</region>
	</paragraph>
	<paragraph index="6">
		<region typus="comment" subtype="" id="1090" explains="1089">
吾見道無為而萬物自化成，是以知無為之有益於人也。
		</region>
	</paragraph>
	<paragraph index="7">
		<region typus="original" subtype="" id="1091" explains="">
不言之教，
		</region>
	</paragraph>
	<paragraph index="8">
		<region typus="comment" subtype="" id="1092" explains="1091">
法道不言，師之以身。
		</region>
	</paragraph>
	<paragraph index="9">
		<region typus="original" subtype="" id="1093" explains="">
無為之益，
		</region>
	</paragraph>
	<paragraph index="10">
		<region typus="comment" subtype="" id="1094" explains="1093">
法道無為，治身則有益於精神，治國則有益於萬民，不勞煩也。
		</region>
	</paragraph>
	<paragraph index="11">
		<region typus="original" subtype="" id="1095" explains="">
天下希及之。
		</region>
	</paragraph>
	<paragraph index="12">
		<region typus="comment" subtype="" id="1096" explains="1095">
天下，人主也。希能有及道無為之治身治國也。
		</region>
	</paragraph>
</text>
