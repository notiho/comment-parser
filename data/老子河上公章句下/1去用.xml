<?xml version='1.0' encoding='UTF-8'?>
<text title="老子河上公章句下" section="去用" juan="1" original_title="道德經">
	<paragraph index="0">
		<region typus="original" subtype="title" id="1009" explains="">
老子河上公章句下 去用
		</region>
	</paragraph>
	<paragraph index="1">
		<region typus="original" subtype="" id="1010" explains="">
反者道之動，
		</region>
	</paragraph>
	<paragraph index="2">
		<region typus="comment" subtype="" id="1011" explains="1010">
反，本也。本者，道之所以動，動生萬物，背之則亡也。
		</region>
	</paragraph>
	<paragraph index="3">
		<region typus="original" subtype="" id="1012" explains="">
弱者道之用。
		</region>
	</paragraph>
	<paragraph index="4">
		<region typus="comment" subtype="" id="1013" explains="1012">
柔弱者，道之所常用，故能常久。
		</region>
	</paragraph>
	<paragraph index="5">
		<region typus="original" subtype="" id="1014" explains="">
天下萬物生於有，
		</region>
	</paragraph>
	<paragraph index="6">
		<region typus="comment" subtype="" id="1015" explains="1014">
天下萬物皆從天地生，天地有形位，故言生於有也。
		</region>
	</paragraph>
	<paragraph index="7">
		<region typus="original" subtype="" id="1016" explains="">
有生於無。
		</region>
	</paragraph>
	<paragraph index="8">
		<region typus="comment" subtype="" id="1017" explains="1016">
天地神明，蜎飛蠕動，皆從道生。道無形，故言生於無也。此言本勝於華，弱勝於強，謙虛勝盈滿也。
		</region>
	</paragraph>
</text>
