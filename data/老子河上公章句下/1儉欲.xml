<?xml version='1.0' encoding='UTF-8'?>
<text title="老子河上公章句下" section="儉欲" juan="1" original_title="道德經">
	<paragraph index="0">
		<region typus="original" subtype="title" id="1135" explains="">
老子河上公章句下 儉欲
		</region>
	</paragraph>
	<paragraph index="1">
		<region typus="original" subtype="" id="1136" explains="">
天下有道，
		</region>
	</paragraph>
	<paragraph index="2">
		<region typus="comment" subtype="" id="1137" explains="1136">
謂人主有道也。
		</region>
	</paragraph>
	<paragraph index="3">
		<region typus="original" subtype="" id="1138" explains="">
卻走馬以糞，
		</region>
	</paragraph>
	<paragraph index="4">
		<region typus="comment" subtype="" id="1139" explains="1138">
糞者，糞田也。兵甲不用，卻走馬治農田，治身者卻陽精以糞其身。
		</region>
	</paragraph>
	<paragraph index="5">
		<region typus="original" subtype="" id="1140" explains="">
天下無道，
		</region>
	</paragraph>
	<paragraph index="6">
		<region typus="comment" subtype="" id="1141" explains="1140">
謂人主無道也。
		</region>
	</paragraph>
	<paragraph index="7">
		<region typus="original" subtype="" id="1142" explains="">
戎馬生於郊。
		</region>
	</paragraph>
	<paragraph index="8">
		<region typus="comment" subtype="" id="1143" explains="1142">
戰伐不止，戎馬生於郊境之上，久不還也。
		</region>
	</paragraph>
	<paragraph index="9">
		<region typus="original" subtype="" id="1144" explains="">
罪莫大於可欲。
		</region>
	</paragraph>
	<paragraph index="10">
		<region typus="comment" subtype="" id="1145" explains="1144">
好淫色也。
		</region>
	</paragraph>
	<paragraph index="11">
		<region typus="original" subtype="" id="1146" explains="">
禍莫大於不知足，
		</region>
	</paragraph>
	<paragraph index="12">
		<region typus="comment" subtype="" id="1147" explains="1146">
富貴不能自禁止也。
		</region>
	</paragraph>
	<paragraph index="13">
		<region typus="original" subtype="" id="1148" explains="">
咎莫大於欲得。
		</region>
	</paragraph>
	<paragraph index="14">
		<region typus="comment" subtype="" id="1149" explains="1148">
欲得人物，利且貪也。
		</region>
	</paragraph>
	<paragraph index="15">
		<region typus="original" subtype="" id="1150" explains="">
故知足之足，
		</region>
	</paragraph>
	<paragraph index="16">
		<region typus="comment" subtype="" id="1151" explains="1150">
守真根也。
		</region>
	</paragraph>
	<paragraph index="17">
		<region typus="original" subtype="" id="1152" explains="">
常足。
		</region>
	</paragraph>
	<paragraph index="18">
		<region typus="comment" subtype="" id="1153" explains="1152">
無欲心也。
		</region>
	</paragraph>
</text>
