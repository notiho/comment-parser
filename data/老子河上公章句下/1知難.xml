<?xml version='1.0' encoding='UTF-8'?>
<text title="老子河上公章句下" section="知難" juan="1" original_title="道德經">
	<paragraph index="0">
		<region typus="original" subtype="title" id="1725" explains="">
老子河上公章句下 知難
		</region>
	</paragraph>
	<paragraph index="1">
		<region typus="original" subtype="" id="1726" explains="">
吾言甚易知，甚易行。
		</region>
	</paragraph>
	<paragraph index="2">
		<region typus="comment" subtype="" id="1727" explains="1726">
老子言：吾所言省而易知，約而易行。
		</region>
	</paragraph>
	<paragraph index="3">
		<region typus="original" subtype="" id="1728" explains="">
天下莫能知，莫能行。
		</region>
	</paragraph>
	<paragraph index="4">
		<region typus="comment" subtype="" id="1729" explains="1728">
人惡柔弱，好剛強也。
		</region>
	</paragraph>
	<paragraph index="5">
		<region typus="original" subtype="" id="1730" explains="">
言有宗，事有君。
		</region>
	</paragraph>
	<paragraph index="6">
		<region typus="comment" subtype="" id="1731" explains="1730">
我所言有宗祖根本，事有君臣上下，世人不知者，非我之無德，不與我反也。
		</region>
	</paragraph>
	<paragraph index="7">
		<region typus="original" subtype="" id="1732" explains="">
夫唯無知，是以不我知。
		</region>
	</paragraph>
	<paragraph index="8">
		<region typus="comment" subtype="" id="1733" explains="1732">
夫惟聖人也，是我德之暗，不見於外，窮極微妙，故無知也。
		</region>
	</paragraph>
	<paragraph index="9">
		<region typus="original" subtype="" id="1734" explains="">
知我者希，則我者貴。
		</region>
	</paragraph>
	<paragraph index="10">
		<region typus="comment" subtype="" id="1735" explains="1734">
希，少也。唯達道者乃能知我，故為貴也。
		</region>
	</paragraph>
	<paragraph index="11">
		<region typus="original" subtype="" id="1736" explains="">
是以聖人被褐懷玉。
		</region>
	</paragraph>
	<paragraph index="12">
		<region typus="comment" subtype="" id="1737" explains="1736">
被褐者薄外，懷玉者厚內，匿寶藏德，不以示人也。
		</region>
	</paragraph>
</text>
