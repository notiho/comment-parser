<?xml version='1.0' encoding='UTF-8'?>
<text title="爾雅註疏" section="釋言第二" juan="3" original_title="爾雅">
	<paragraph index="0">
		<region typus="original" subtype="title" id="893" explains="">
爾雅註疏 釋言第二
		</region>
	</paragraph>
	<paragraph index="1">
		<region typus="comment" subtype="疏_prefix" id="894" explains="">
【疏】
		</region>
		<region typus="comment" subtype="疏_body" id="895" explains="893">
釋曰：《說文》曰：「直言曰言。」仲尼曰：「言以足志。」介之推曰：「言，身之文也。」然則言者發於志而形於聲，所以文章於身者也。《論語》曰：「《詩》三百，一言以蔽之，曰：思無邪。」《左傳》趙簡子稱子太叔「遺我以九言」，皆以一句為一言也。《漢書》東方朔云「十六學《詩》、《書》，誦二十二萬言」，則以一字為一言也。雖一句一字有異，要以今古方國殊別，學者莫能通，是以《方言》云：「皆古今語也，初別國不相往來之言也。」今或同，而舊書雅記、故俗語不失其方，而後人不知，故為之作釋也，是曰「釋言」。
		</region>
	</paragraph>
	<paragraph index="2">
		<region typus="original" subtype="" id="896" explains="">
殷、齊，中也。
		</region>
		<region typus="comment" subtype="" id="897" explains="896">
（《書》曰：「以殷仲春。」《釋地》曰：「巨齊州以南。」）
		</region>
	</paragraph>
	<paragraph index="3">
		<region typus="comment" subtype="疏_prefix" id="898" explains="">
【疏】「殷、齊，中也」。
		</region>
		<region typus="comment" subtype="疏_body" id="899" explains="896">
○釋曰：殷、齊皆謂正中也。
		</region>
	</paragraph>
	<paragraph index="4">
		<region typus="comment" subtype="注_prefix" id="900" explains="">
【注】「《書》曰：以殷仲春」
		</region>
		<region typus="comment" subtype="注_body" id="901" explains="897">
者，《堯典》文。案彼云：「日中星鳥，以殷仲春。」孔安國以殷為正，中、正義同故也。云「《釋地》曰：巨齊州以南」者，彼注云：「巨，去也。齊，中也。」謂中州為齊州，是齊得為中也。
		</region>
	</paragraph>
	<paragraph index="5">
		<region typus="original" subtype="" id="902" explains="">
斯、誃，離也。
		</region>
		<region typus="comment" subtype="" id="903" explains="902">
（齊、陳曰斯。誃，見《詩》。○誃音侈。）
		</region>
	</paragraph>
	<paragraph index="6">
		<region typus="comment" subtype="疏_prefix" id="904" explains="">
【疏】「斯、誃，離也」。
		</region>
		<region typus="comment" subtype="疏_body" id="905" explains="902">
○釋曰：斯，析。誃，張。皆分離也。孫炎曰：「斯，析之離。」郭云「齊、陳曰斯」者，《方言》文。《陳風·墓門》云：「斧以斯之。」是也。云「誃，見《詩》者，《小雅·巷伯》云：「哆兮侈兮，成是南箕。」鄭箋云：「因箕星之哆而又侈大之。」是也。誃、侈音義同。
		</region>
	</paragraph>
	<paragraph index="7">
		<region typus="original" subtype="" id="906" explains="">
謖、興，起也。
		</region>
		<region typus="comment" subtype="" id="907" explains="906">
（《禮記》曰：「屍謖。」○謖，所六切。）
		</region>
	</paragraph>
	<paragraph index="8">
		<region typus="comment" subtype="疏_prefix" id="908" explains="">
【疏】「謖、興，起也」。
		</region>
		<region typus="comment" subtype="疏_body" id="909" explains="906">
○釋曰：謖、興皆作起也。
		</region>
	</paragraph>
	<paragraph index="9">
		<region typus="comment" subtype="注_prefix" id="910" explains="">
【注】「《禮記》曰：屍謖」
		</region>
		<region typus="comment" subtype="注_body" id="911" explains="907">
者，《祭統》文也。
		</region>
	</paragraph>
	<paragraph index="10">
		<region typus="original" subtype="" id="912" explains="">
還、復，返也。
		</region>
		<region typus="comment" subtype="" id="913" explains="912">
（○還音旋。）
		</region>
	</paragraph>
	<paragraph index="11">
		<region typus="comment" subtype="疏_prefix" id="914" explains="">
【疏】「還、復，返也」。
		</region>
		<region typus="comment" subtype="疏_body" id="915" explains="912">
○釋曰：皆回返也。《春秋》書師還，又曰「至河乃復」之類是也。
		</region>
	</paragraph>
	<paragraph index="12">
		<region typus="original" subtype="" id="916" explains="">
宣、徇，徧也。
		</region>
		<region typus="comment" subtype="" id="917" explains="916">
（皆周徧也。○徇，辭峻切。）
		</region>
	</paragraph>
	<paragraph index="13">
		<region typus="comment" subtype="疏_prefix" id="918" explains="">
【疏】「宣、徇，徧也」。
		</region>
		<region typus="comment" subtype="疏_body" id="919" explains="916">
○釋曰：皆周徧也。《大雅·江漢》云：「來旬來宣。」毛傳云：「旬，徧。」鄭箋云：「宣，徧。」是皆為周徧也。徇、旬音義同。
		</region>
	</paragraph>
	<paragraph index="14">
		<region typus="original" subtype="" id="920" explains="">
馹、遽，傳也。
		</region>
		<region typus="comment" subtype="" id="921" explains="920">
（皆傳車驛馬之名。○馹音日。傳，張戀切。）
		</region>
	</paragraph>
	<paragraph index="15">
		<region typus="comment" subtype="疏_prefix" id="922" explains="">
【疏】「馹、遽，傳也」。
		</region>
		<region typus="comment" subtype="疏_body" id="923" explains="920">
○釋曰：皆傳車驛馬之名。文十六年《左傳》曰：「楚子乘馹會師於臨品。」又僖三十三年云：「使遽告於鄭。」又成五年曰：「晉侯以傳召伯宗。」是皆謂今驛也。
		</region>
	</paragraph>
	<paragraph index="16">
		<region typus="original" subtype="" id="924" explains="">
蒙、荒，奄也。
		</region>
		<region typus="comment" subtype="" id="925" explains="924">
（奄，奄覆也。皆見《詩》。）
		</region>
	</paragraph>
	<paragraph index="17">
		<region typus="comment" subtype="疏_prefix" id="926" explains="">
【疏】「蒙、荒，奄也」。
		</region>
		<region typus="comment" subtype="疏_body" id="927" explains="924">
○釋曰：皆謂奄覆。《唐風》云：「葛生蒙楚。」孫炎曰：「荒大之奄。」《周南》云：「葛藟荒之。」故郭云「皆見《詩》」。
		</region>
	</paragraph>
	<paragraph index="18">
		<region typus="original" subtype="" id="928" explains="">
告、謁，請也。
		</region>
		<region typus="comment" subtype="" id="929" explains="928">
（皆求請也。○告音穀。）
		</region>
	</paragraph>
	<paragraph index="19">
		<region typus="comment" subtype="疏_prefix" id="930" explains="">
【疏】「告、謁，請也」。
		</region>
		<region typus="comment" subtype="疏_body" id="931" explains="928">
○釋曰：皆謂求請也。成二年《左傳》曰：郤克對齊侯曰：「晉與魯、衛，兄弟也。來告曰：『大國朝夕釋憾於敝邑之地。』」《詩》敘云：「無險詖私謁之心。」
		</region>
	</paragraph>
	<paragraph index="20">
		<region typus="original" subtype="" id="932" explains="">
肅、噰，聲也。
		</region>
		<region typus="comment" subtype="" id="933" explains="932">
（《詩》曰：「肅噰和鳴。」）
		</region>
	</paragraph>
	<paragraph index="21">
		<region typus="comment" subtype="疏_prefix" id="934" explains="">
【疏】「肅、噰，聲也」。
		</region>
		<region typus="comment" subtype="疏_body" id="935" explains="932">
○釋曰：和樂聲也。
		</region>
	</paragraph>
	<paragraph index="22">
		<region typus="comment" subtype="注_prefix" id="936" explains="">
【注】「《詩》曰：肅噰和鳴」
		</region>
		<region typus="comment" subtype="注_body" id="937" explains="933">
者，《周頌·有聲》文也。
		</region>
	</paragraph>
	<paragraph index="23">
		<region typus="original" subtype="" id="938" explains="">
格、懷，來也。
		</region>
		<region typus="comment" subtype="" id="939" explains="938">
（《書》曰：「格，爾眾庶。」懷，見《詩》。）
		</region>
	</paragraph>
	<paragraph index="24">
		<region typus="comment" subtype="疏_prefix" id="940" explains="">
【疏】「格、懷，來也」。
		</region>
		<region typus="comment" subtype="疏_body" id="941" explains="938">
○釋曰：謂招來也。
		</region>
	</paragraph>
	<paragraph index="25">
		<region typus="comment" subtype="注_prefix" id="942" explains="">
【注】「《書》曰：格，爾眾庶」
		</region>
		<region typus="comment" subtype="注_body" id="943" explains="939">
者，《商書·湯誓》文也。云「懷，見《詩》」者，《周頌·時邁》云：「懷柔百神。」
		</region>
	</paragraph>
	<paragraph index="26">
		<region typus="original" subtype="" id="944" explains="">
畛、厎，致也。
		</region>
		<region typus="comment" subtype="" id="945" explains="944">
（皆見《詩傳》。）
		</region>
	</paragraph>
	<paragraph index="27">
		<region typus="comment" subtype="疏_prefix" id="946" explains="">
【疏】「畛、厎，致也」。
		</region>
		<region typus="comment" subtype="疏_body" id="947" explains="944">
○釋曰：《曲禮》曰：「畛於鬼神。」昭元年《左傳》：「叔向曰：厎祿以德。」《周頌·武》篇云：「耆定爾功。」毛傳曰：「耆，致也。」王肅云：「致定其大功。」謂誅紂定天下。是毛讀耆為厎，故注云「見《詩傳》」。
		</region>
	</paragraph>
	<paragraph index="28">
		<region typus="original" subtype="" id="948" explains="">
恀、怙，恃也。
		</region>
		<region typus="comment" subtype="" id="949" explains="948">
（今江東呼母為恀，音是。）
		</region>
	</paragraph>
	<paragraph index="29">
		<region typus="comment" subtype="疏_prefix" id="950" explains="">
【疏】「恀、怙，恃也」。
		</region>
		<region typus="comment" subtype="疏_body" id="951" explains="948">
○釋曰：皆依恃也。郭云：「今江東呼母為恀。」《小雅·蓼莪》云：「無父何怙，無母何恃。」是也。
		</region>
	</paragraph>
	<paragraph index="30">
		<region typus="original" subtype="" id="952" explains="">
律、遹，述也。
		</region>
		<region typus="comment" subtype="" id="953" explains="952">
（皆敘述也，方俗語耳。）
		</region>
	</paragraph>
	<paragraph index="31">
		<region typus="comment" subtype="疏_prefix" id="954" explains="">
【疏】「律、遹，述也」。
		</region>
		<region typus="comment" subtype="疏_body" id="955" explains="952">
○釋曰：皆敘述也，方俗語異耳。律管所以述氣。遹者，述行之也。《大雅·文王有聲》云「遹駿有聲」之類是也。
		</region>
	</paragraph>
	<paragraph index="32">
		<region typus="original" subtype="" id="956" explains="">
俞，然也。
		</region>
		<region typus="comment" subtype="" id="957" explains="956">
（《禮記》曰：「男唯女俞。」者，應也，亦為然。○音答。）
		</region>
	</paragraph>
	<paragraph index="33">
		<region typus="comment" subtype="疏_prefix" id="958" explains="">
【疏】「俞，然也」。
		</region>
		<region typus="comment" subtype="疏_body" id="959" explains="956">
○釋曰：皆然應也。「《禮記》曰：男唯女俞」者，《內則》文也。，古答字，故為應也。
		</region>
	</paragraph>
	<paragraph index="34">
		<region typus="original" subtype="" id="960" explains="">
豫、臚，敘也。
		</region>
		<region typus="comment" subtype="" id="961" explains="960">
（皆陳敘也。）
		</region>
	</paragraph>
	<paragraph index="35">
		<region typus="comment" subtype="疏_prefix" id="962" explains="">
【疏】「豫、臚，敘也」。
		</region>
		<region typus="comment" subtype="疏_body" id="963" explains="960">
○釋曰：皆陳敘也。事豫備者，亦有敘也。《漢書》云：「典客，秦官，大初元年更名大鴻臚。」韋昭曰：「鴻，大也。臚，陳敘也。以禮大陳敘賓客也。」又《莊子》云：「大儒臚傳。」是也。
		</region>
	</paragraph>
	<paragraph index="36">
		<region typus="original" subtype="" id="964" explains="">
庶幾，尚也。
		</region>
		<region typus="comment" subtype="" id="965" explains="964">
（《詩》曰：「不尚息焉。」）
		</region>
	</paragraph>
	<paragraph index="37">
		<region typus="comment" subtype="疏_prefix" id="966" explains="">
【疏】「庶幾，尚也」。
		</region>
		<region typus="comment" subtype="疏_body" id="967" explains="964">
○釋曰：尚謂心所希望也。
		</region>
	</paragraph>
	<paragraph index="38">
		<region typus="comment" subtype="注_prefix" id="968" explains="">
【注】「《詩》曰：不尚息焉」
		</region>
		<region typus="comment" subtype="注_body" id="969" explains="965">
者，《小雅·菀柳》篇文也。鄭箋云：「尚，庶幾也。」以心所念尚即是庶幾，義相反覆，故引之。
		</region>
	</paragraph>
	<paragraph index="39">
		<region typus="original" subtype="" id="970" explains="">
觀、指，示也。
		</region>
		<region typus="comment" subtype="" id="971" explains="970">
（《國語》曰：「且觀之兵。」）
		</region>
	</paragraph>
	<paragraph index="40">
		<region typus="comment" subtype="疏_prefix" id="972" explains="">
【疏】「觀、指，示也」。
		</region>
		<region typus="comment" subtype="疏_body" id="973" explains="970">
○釋曰：示謂呈見於人也。
		</region>
	</paragraph>
	<paragraph index="41">
		<region typus="comment" subtype="注_prefix" id="974" explains="">
【注】「《國語》曰：且觀之兵」
		</region>
		<region typus="comment" subtype="注_body" id="975" explains="971">
者，案《周語》：穆三將征犬戎，祭公謀父諫曰：「不可！先王耀德不觀兵。．．．．．．犬戎氏以其職來王，天子曰：『予必以不享征之，且觀之兵。』無乃廢先王之訓而王幾頓乎！」是也。《論語》曰：「指其掌。」謂舉當以示人也。
		</region>
	</paragraph>
	<paragraph index="42">
		<region typus="original" subtype="" id="976" explains="">
若、惠，順也。
		</region>
		<region typus="comment" subtype="" id="977" explains="976">
（《詩》曰：「惠然肯來。」）
		</region>
	</paragraph>
	<paragraph index="43">
		<region typus="comment" subtype="疏_prefix" id="978" explains="">
【疏】「若、惠，順也」。
		</region>
		<region typus="comment" subtype="疏_body" id="979" explains="976">
○釋曰：「順，不逆也。」《書》「曰若稽古」，謂順考古道也。《詩·邶風·終風》云：「惠然肯然。」言有順心然後可來是也。
		</region>
	</paragraph>
	<paragraph index="44">
		<region typus="original" subtype="" id="980" explains="">
敖、無，傲也。
		</region>
		<region typus="comment" subtype="" id="981" explains="980">
（《禮記》曰：「無無，無敖。」傲，慢也。○傲，五報切。無，好吾切。）
		</region>
	</paragraph>
	<paragraph index="45">
		<region typus="comment" subtype="疏_prefix" id="982" explains="">
【疏】「敖、無，傲也」。
		</region>
		<region typus="comment" subtype="疏_body" id="983" explains="980">
○釋曰：皆謂傲慢。《周頌·絲衣》云：「不吳不敖。」
		</region>
	</paragraph>
	<paragraph index="46">
		<region typus="comment" subtype="注_prefix" id="984" explains="">
【注】「《禮記》曰：無無無敖」
		</region>
		<region typus="comment" subtype="注_body" id="985" explains="981">
者，《投壺》文也。案彼云：「魯令弟子辭曰：『毌無，毌敖，毌偝立，毌逾言。偝立、逾言有常爵。』」是也。
		</region>
	</paragraph>
	<paragraph index="47">
		<region typus="original" subtype="" id="986" explains="">
幼、鞠，稚也。
		</region>
		<region typus="comment" subtype="" id="987" explains="986">
（《書》曰：「不念鞠子哀。」）
		</region>
	</paragraph>
	<paragraph index="48">
		<region typus="comment" subtype="疏_prefix" id="988" explains="">
【疏】「幼、鞠，稚也」。
		</region>
		<region typus="comment" subtype="疏_body" id="989" explains="986">
○釋曰：《方言》云：「稚，年小也。」《曲禮》曰：「幼子常視無誑。」《書》曰：「兄亦不念鞠子哀。」是皆謂年小也。「《書》曰」者，《周書·康誥》文也。
		</region>
	</paragraph>
	<paragraph index="49">
		<region typus="original" subtype="" id="990" explains="">
逸、愆，過也。
		</region>
		<region typus="comment" subtype="" id="991" explains="990">
（書曰：「汝則有逸罰。」○諐音懋。）
		</region>
	</paragraph>
	<paragraph index="50">
		<region typus="comment" subtype="疏_prefix" id="992" explains="">
【疏】「逸、愆，過也」。
		</region>
		<region typus="comment" subtype="疏_body" id="993" explains="990">
○釋曰：皆謂咎過也。注云「《書》曰：汝則有逸罰」者，案《商書·盤庚》云：「惟予一人有佚罰。」《費誓》云：「汝則有常刑。」無云「汝則有逸罰」者，師讀不同故也。或者其在今文乎？愆者，《左傳》曰「禮義不愆」之類是也。
		</region>
	</paragraph>
	<paragraph index="51">
		<region typus="original" subtype="" id="994" explains="">
疑、休，戾也。
		</region>
		<region typus="comment" subtype="" id="995" explains="994">
（戾，止也。疑者亦止。）
		</region>
	</paragraph>
	<paragraph index="52">
		<region typus="comment" subtype="疏_prefix" id="996" explains="">
【疏】「疑、休，戾也」。
		</region>
		<region typus="comment" subtype="疏_body" id="997" explains="994">
○釋曰：戾，止也。《書》曰：「疑謀勿成。」《月令》云：「百工休是。」疑、休皆為止也。
		</region>
	</paragraph>
	<paragraph index="53">
		<region typus="original" subtype="" id="998" explains="">
疾、齊，壯也。
		</region>
		<region typus="comment" subtype="" id="999" explains="998">
（壯，壯事，謂速也。齊亦疾。）
		</region>
	</paragraph>
	<paragraph index="54">
		<region typus="comment" subtype="疏_prefix" id="1000" explains="">
【疏】「疾、齊，壯也」。
		</region>
		<region typus="comment" subtype="疏_body" id="1001" explains="998">
○釋曰：急疾、齊整皆於事敏速彊壯也。
		</region>
	</paragraph>
	<paragraph index="55">
		<region typus="original" subtype="" id="1002" explains="">
悈、褊，急也。
		</region>
		<region typus="comment" subtype="" id="1003" explains="1002">
（皆急狹。○悈，紀力切。褊，必淺切。）
		</region>
	</paragraph>
	<paragraph index="56">
		<region typus="comment" subtype="疏_prefix" id="1004" explains="">
【疏】「悈、褊，急也」。
		</region>
		<region typus="comment" subtype="疏_body" id="1005" explains="1002">
○釋曰：悈與亟同。《大雅·靈台》云：「經始勿亟。」《文王有聲》云：「匪棘其欲。」《禮記》引此詩作「匪革其猶」。革亦急也。悈、亟、棘、革，字雖異，音義同。《魏風·葛屨》云：「維是褊心。」又《廣雅》云：「悈，謹也。」褊，狹陋也。是皆急狹也。
		</region>
	</paragraph>
	<paragraph index="57">
		<region typus="original" subtype="" id="1006" explains="">
貿、賈，市也。
		</region>
		<region typus="comment" subtype="" id="1007" explains="1006">
（《詩》曰：「抱布貿絲。」○賈音古。）
		</region>
	</paragraph>
	<paragraph index="58">
		<region typus="comment" subtype="疏_prefix" id="1008" explains="">
【疏】「貿、賈，市也」。
		</region>
		<region typus="comment" subtype="疏_body" id="1009" explains="1006">
○釋曰：謂市買賣物也。
		</region>
	</paragraph>
	<paragraph index="59">
		<region typus="comment" subtype="注_prefix" id="1010" explains="">
【注】「《詩》曰：抱布貿絲」
		</region>
		<region typus="comment" subtype="注_body" id="1011" explains="1007">
者，《衛風·氓》篇文也。《大雅·瞻卬》云「如賈三倍」也。
		</region>
	</paragraph>
	<paragraph index="60">
		<region typus="original" subtype="" id="1012" explains="">
厞、陋，隱也。
		</region>
		<region typus="comment" subtype="" id="1013" explains="1012">
（《禮記》曰：「厞用席。」《書》曰：「揚側陋。」○厞，符佛切。）
		</region>
	</paragraph>
	<paragraph index="61">
		<region typus="comment" subtype="疏_prefix" id="1014" explains="">
【疏】「厞、陋，隱也」。
		</region>
		<region typus="comment" subtype="疏_body" id="1015" explains="1012">
○釋曰：皆幽隱也。
		</region>
	</paragraph>
	<paragraph index="62">
		<region typus="comment" subtype="注_prefix" id="1016" explains="">
【注】「《禮記》曰：厞用席」
		</region>
		<region typus="comment" subtype="注_body" id="1017" explains="1013">
者，案《有司徹》云：「有司官徹饋，饌於室中西北隅，南面，如饋之設，右幾，厞用席。」是也。云《禮記》者，誤也。云「《書》曰：揚側陋」者，《堯典》文也。
		</region>
	</paragraph>
	<paragraph index="63">
		<region typus="original" subtype="" id="1018" explains="">
遏、遾，逮也。
		</region>
		<region typus="comment" subtype="" id="1019" explains="1018">
（東齊曰遏，北燕曰遾，皆相及逮。○遾音誓。）
		</region>
	</paragraph>
	<paragraph index="64">
		<region typus="comment" subtype="疏_prefix" id="1020" explains="">
【疏】「遏、遾，逮也」。
		</region>
		<region typus="comment" subtype="疏_body" id="1021" explains="1018">
○釋曰：逮謂相及也。
		</region>
	</paragraph>
	<paragraph index="65">
		<region typus="comment" subtype="注_prefix" id="1022" explains="">
【注】「東齊曰遏，北燕曰遾」
		</region>
		<region typus="comment" subtype="注_body" id="1023" explains="1019">
者，《方言》文也。
		</region>
	</paragraph>
	<paragraph index="66">
		<region typus="original" subtype="" id="1024" explains="">
征、邁，行也。
		</region>
		<region typus="comment" subtype="" id="1025" explains="1024">
（《詩》曰：「王於出征。」邁亦行。）
		</region>
	</paragraph>
	<paragraph index="67">
		<region typus="comment" subtype="疏_prefix" id="1026" explains="">
【疏】「征、邁，行也」。
		</region>
		<region typus="comment" subtype="疏_body" id="1027" explains="1024">
○釋曰：皆出行也。
		</region>
	</paragraph>
	<paragraph index="68">
		<region typus="comment" subtype="注_prefix" id="1028" explains="">
【注】「《詩》曰：王於出征」
		</region>
		<region typus="comment" subtype="注_body" id="1029" explains="1025">
者，《小雅·六月》文也。云「邁亦行」者，《詩》云：「周王於邁。」是也。
		</region>
	</paragraph>
	<paragraph index="69">
		<region typus="original" subtype="" id="1030" explains="">
圮、敗，覆也。
		</region>
		<region typus="comment" subtype="" id="1031" explains="1030">
（謂毀覆。○圮，彼美反。）
		</region>
	</paragraph>
	<paragraph index="70">
		<region typus="comment" subtype="疏_prefix" id="1032" explains="">
【疏】「圮、敗，覆也」。
		</region>
		<region typus="comment" subtype="疏_body" id="1033" explains="1030">
○釋曰：圮毀、敗壞皆傾覆也。《書》曰：「祖乙圮於耿。」
		</region>
	</paragraph>
	<paragraph index="71">
		<region typus="original" subtype="" id="1034" explains="">
薦、原，再也。
		</region>
		<region typus="comment" subtype="" id="1035" explains="1034">
（《易》曰：「水薦至。」今呼重蠶為𧔞。○薦音賤。）
		</region>
	</paragraph>
	<paragraph index="72">
		<region typus="comment" subtype="疏_prefix" id="1036" explains="">
【疏】「薦、原，再也」。
		</region>
		<region typus="comment" subtype="疏_body" id="1037" explains="1034">
○釋曰：皆重再也。孫炎云：「薦，草生之再也。」郭云「《易》曰：水薦至」者，《周易·坎卦》象辭也。云「今呼重蠶為𧔞」者，《周禮·夏官·馬質》云「禁原蠶」者是也。
		</region>
	</paragraph>
	<paragraph index="73">
		<region typus="original" subtype="" id="1038" explains="">
撫、敉，撫也。
		</region>
		<region typus="comment" subtype="" id="1039" explains="1038">
（撫，愛撫也。敉義見《書》。○撫音武。）
		</region>
	</paragraph>
	<paragraph index="74">
		<region typus="comment" subtype="疏_prefix" id="1040" explains="">
【疏】「撫、敉，撫也」。
		</region>
		<region typus="comment" subtype="疏_body" id="1041" explains="1038">
○釋曰：皆憐撫也。《方言》云：「宋衛邠陶之間謂愛曰撫。」故注云：「撫，愛撫也。」云「敉義見《書》」者，《大誥》云「予翼以於敉寧武圖功」之類是也。
		</region>
	</paragraph>
	<paragraph index="75">
		<region typus="original" subtype="" id="1042" explains="">
臞、脙，瘠也。
		</region>
		<region typus="comment" subtype="" id="1043" explains="1042">
（齊人謂瘠瘦為脙。○臞音衢。脙音求。）
		</region>
	</paragraph>
	<paragraph index="76">
		<region typus="comment" subtype="疏_prefix" id="1044" explains="">
【疏】「臞、脙，瘠也」。
		</region>
		<region typus="comment" subtype="疏_body" id="1045" explains="1042">
○釋曰：皆瘦瘠也。鄭玄《周禮注》云：「瘦，臞。腐，敗。」郭云：「齊人謂瘠瘦為脙。」
		</region>
	</paragraph>
	<paragraph index="77">
		<region typus="original" subtype="" id="1046" explains="">
桄、熲，充也。
		</region>
		<region typus="comment" subtype="" id="1047" explains="1046">
（皆充盛也。○熲，俱永反。）
		</region>
	</paragraph>
	<paragraph index="78">
		<region typus="comment" subtype="疏_prefix" id="1048" explains="">
【疏】「桄、熲，充也」。
		</region>
		<region typus="comment" subtype="疏_body" id="1049" explains="1046">
○釋曰：孫叔然本恍作光。《書》云：「光被四表。」《說文》云熲是火光也。是皆充盛也。
		</region>
	</paragraph>
	<paragraph index="79">
		<region typus="original" subtype="" id="1050" explains="">
屢、匿，亟也。
		</region>
		<region typus="comment" subtype="" id="1051" explains="1050">
（親匿者亦數，亟亦數也。○亟，虛記切。）
		</region>
	</paragraph>
	<paragraph index="80">
		<region typus="comment" subtype="疏_prefix" id="1052" explains="">
【疏】「屢、匿，亟也」。
		</region>
		<region typus="comment" subtype="疏_body" id="1053" explains="1050">
○釋曰：亟猶數也。《詩·頌》曰：「屢豐年。」《左傳》曰：「諸夏親匿。」親匿者，恩信必數。故注云：「親匿者亦數。」
		</region>
	</paragraph>
	<paragraph index="81">
		<region typus="original" subtype="" id="1054" explains="">
靡、罔，無也。
		</region>
	</paragraph>
	<paragraph index="82">
		<region typus="comment" subtype="疏_prefix" id="1055" explains="">
【疏】「靡、罔，無也」。
		</region>
		<region typus="comment" subtype="疏_body" id="1056" explains="1054">
○釋曰：無，不有也。《詩》云：「靡神不舉。」《書》曰：「罔有攸赦。」皆是。
		</region>
	</paragraph>
	<paragraph index="83">
		<region typus="original" subtype="" id="1057" explains="">
爽，差也。爽，忒也。
		</region>
		<region typus="comment" subtype="" id="1058" explains="1057">
（皆謂用心差錯，不專一。○差，初加切。）
		</region>
	</paragraph>
	<paragraph index="84">
		<region typus="comment" subtype="疏_prefix" id="1059" explains="">
【疏】「爽，差也。爽，忒也」。
		</region>
		<region typus="comment" subtype="疏_body" id="1060" explains="1057">
○釋曰：廣異言也。爽謂差錯，又為忒變。孫炎曰：「忒，變雜不一。」郭云：「皆謂用心差錯，不專一。」《詩·衛風》云：「女也不爽。」《大雅·瞻卬》云：「鞫人忮忒。」
		</region>
	</paragraph>
	<paragraph index="85">
		<region typus="original" subtype="" id="1061" explains="">
佴，貳也。
		</region>
		<region typus="comment" subtype="" id="1062" explains="1061">
（佴次為副貳。○佴，而志切。）
		</region>
	</paragraph>
	<paragraph index="86">
		<region typus="comment" subtype="疏_prefix" id="1063" explains="">
【疏】「佴，貳也」。
		</region>
		<region typus="comment" subtype="疏_body" id="1064" explains="1061">
○釋曰：佴，次也。次即副貳之義。
		</region>
	</paragraph>
	<paragraph index="87">
		<region typus="original" subtype="" id="1065" explains="">
劑、翦，齊也。
		</region>
		<region typus="comment" subtype="" id="1066" explains="1065">
（南方人呼翦刀為劑刀。○劑，即隨切。）
		</region>
	</paragraph>
	<paragraph index="88">
		<region typus="comment" subtype="疏_prefix" id="1067" explains="">
【疏】「劑、翦，齊也」。
		</region>
		<region typus="comment" subtype="疏_body" id="1068" explains="1065">
○釋曰：皆為齊截也。郭云：「南方人呼翦刀為劑刀。」《釋器》：「金鏃、翦羽謂之鏃。」
		</region>
	</paragraph>
	<paragraph index="89">
		<region typus="original" subtype="" id="1069" explains="">
饙、餾，稔也。
		</region>
		<region typus="comment" subtype="" id="1070" explains="1069">
（今呼{攸食}飯為饙，饙熟為餾。○饙音分。餾，力又切。）
		</region>
	</paragraph>
	<paragraph index="90">
		<region typus="comment" subtype="疏_prefix" id="1071" explains="">
【疏】「饙、餾，稔也」。
		</region>
		<region typus="comment" subtype="疏_body" id="1072" explains="1069">
○釋曰：稔，熟也。孫炎曰：「蒸之曰饙，均之曰餾。」郭云：「今呼攸食飯為饙，饙熟為餾。」《說文》云：「饙，一蒸米也」。「餾，飯氣流也。」然則蒸米謂之饙，饙必餾而熟之。故言「饙、餾，稔也」。《大雅·泂酌》云：「可以餴饎。」饙、餴音義同。
		</region>
	</paragraph>
	<paragraph index="91">
		<region typus="original" subtype="" id="1073" explains="">
媵、將，送也。
		</region>
		<region typus="comment" subtype="" id="1074" explains="1073">
（《左傳》曰：「以媵秦穆姬。」《詩》曰：「遠於將之。」○媵，以正切。）
		</region>
	</paragraph>
	<paragraph index="92">
		<region typus="comment" subtype="疏_prefix" id="1075" explains="">
【疏】「媵、將，送也」。
		</region>
		<region typus="comment" subtype="疏_body" id="1076" explains="1073">
○釋曰：皆謂送行也。孫炎曰：「將行之送也。」注云「《左傳》曰：以媵秦穆姬」者，案僖五年晉「執虞公及其大夫並伯，以媵秦穆姬」。杜注云：「秦穆姬，晉獻公女。送女曰媵，以屈辱之。」云「《詩》曰：遠於將之」者，《邶風·燕燕》衛莊薑送歸妾之詩也。
		</region>
	</paragraph>
	<paragraph index="93">
		<region typus="original" subtype="" id="1077" explains="">
作、造，為也。
		</region>
	</paragraph>
	<paragraph index="94">
		<region typus="comment" subtype="疏_prefix" id="1078" explains="">
【疏】「作、造，為也」。
		</region>
		<region typus="comment" subtype="疏_body" id="1079" explains="1077">
○釋曰：謂營為也。皆見《鄭風·緇衣》篇。
		</region>
	</paragraph>
	<paragraph index="95">
		<region typus="original" subtype="" id="1080" explains="">
餥、餱，食也。
		</region>
		<region typus="comment" subtype="" id="1081" explains="1080">
（《方言》云：「陳楚之間相呼食為餥。」○餥音非。）
		</region>
	</paragraph>
	<paragraph index="96">
		<region typus="comment" subtype="疏_prefix" id="1082" explains="">
【疏】「餥、餱，食也」。
		</region>
		<region typus="comment" subtype="疏_body" id="1083" explains="1080">
○釋曰：皆飯食也。
		</region>
	</paragraph>
	<paragraph index="97">
		<region typus="comment" subtype="注_prefix" id="1084" explains="">
【注】「《方言》云：陳楚之間相呼食為餥」
		</region>
		<region typus="comment" subtype="注_body" id="1085" explains="1081">
者，案彼云：「餥、飵，食也。陳楚之內相謁而食麥饘謂之餥，楚曰飰。凡陳楚之郊、南楚之外相謁而餮或曰飰，或曰饣占。秦魯之際河陰之間曰饣急（惡恨切）饣豈（五恨切）。此真秦語也。」《大雅·公劉》云：「乃裹餱糧。」
		</region>
	</paragraph>
	<paragraph index="98">
		<region typus="original" subtype="" id="1086" explains="">
鞫、究，窮也。
		</region>
		<region typus="comment" subtype="" id="1087" explains="1086">
（皆窮盡也。見《詩》。）
		</region>
	</paragraph>
	<paragraph index="99">
		<region typus="comment" subtype="疏_prefix" id="1088" explains="">
【疏】「鞫、究，窮也」。
		</region>
		<region typus="comment" subtype="疏_body" id="1089" explains="1086">
○釋曰：皆窮盡也。《大雅·雲漢》云：「鞫哉庶正。」《小雅·節南山》云：「以究王訩。」
		</region>
	</paragraph>
	<paragraph index="100">
		<region typus="original" subtype="" id="1090" explains="">
滷、矜、鹹，苦也。
		</region>
		<region typus="comment" subtype="" id="1091" explains="1090">
（滷，苦地也。可偒憐者亦辛苦。苦即大鹹。）
		</region>
	</paragraph>
	<paragraph index="101">
		<region typus="comment" subtype="疏_prefix" id="1092" explains="">
【疏】「滷、矜、鹹，苦也」。
		</region>
		<region typus="comment" subtype="疏_body" id="1093" explains="1090">
○釋曰：郭云「滷，苦地也」者，謂斥滷可煮鹽者。《左傳》曰：「表淳鹵。」云「可偒憐者亦辛苦」者，《小雅·鴻雁》云：「爰及偒人。」鄭箋云：「可憐之人謂貧窮者，是辛苦之人也。」云「苦即大鹹」者，釋經之咸也。咸殊極必苦，故以咸為苦也。
		</region>
	</paragraph>
	<paragraph index="102">
		<region typus="original" subtype="" id="1094" explains="">
幹、流，求也。
		</region>
		<region typus="comment" subtype="" id="1095" explains="1094">
（詩曰：「左右流之。」）
		</region>
	</paragraph>
	<paragraph index="103">
		<region typus="comment" subtype="疏_prefix" id="1096" explains="">
【疏】「幹、流，求也」。
		</region>
		<region typus="comment" subtype="疏_body" id="1097" explains="1094">
○釋曰：皆求取也。《論語》云：「子張學幹祿。」注「《詩》曰：左右流之」，《周南·關雎》文也。
		</region>
	</paragraph>
	<paragraph index="104">
		<region typus="original" subtype="" id="1098" explains="">
流，覃也。覃，延也。
		</region>
		<region typus="comment" subtype="" id="1099" explains="1098">
（皆謂蔓延相被及。）
		</region>
	</paragraph>
	<paragraph index="105">
		<region typus="comment" subtype="疏_prefix" id="1100" explains="">
【疏】「流，覃也。覃，延也」。
		</region>
		<region typus="comment" subtype="疏_body" id="1101" explains="1098">
○釋曰：轉相解也。皆謂蔓延相被及，水之流必相延及。《詩·周南》云：「葛之覃兮。」
		</region>
	</paragraph>
	<paragraph index="106">
		<region typus="original" subtype="" id="1102" explains="">
佻，偷也。
		</region>
		<region typus="comment" subtype="" id="1103" explains="1102">
（謂苟且。○佻音挑。）
		</region>
	</paragraph>
	<paragraph index="107">
		<region typus="comment" subtype="疏_prefix" id="1104" explains="">
【疏】「佻，偷也」。
		</region>
		<region typus="comment" subtype="疏_body" id="1105" explains="1102">
○釋曰：《小雅·鹿鳴》云：「視民不恌。」是也。李巡曰：「佻，偷薄之偷。」郭云：「謂苟且。」《左傳》趙孟曰：「吾儕偷食，朝不謀夕，何其長也。」杜注云：「言欲苟免目前，不能念長久。」是謂偷為苟且也。
		</region>
	</paragraph>
	<paragraph index="108">
		<region typus="original" subtype="" id="1106" explains="">
潛，深也。潛、深，測也。
		</region>
		<region typus="comment" subtype="" id="1107" explains="1106">
（測亦水深之別名。）
		</region>
	</paragraph>
	<paragraph index="109">
		<region typus="comment" subtype="疏_prefix" id="1108" explains="">
【疏】「潛，深也。潛、深，測也」。
		</region>
		<region typus="comment" subtype="疏_body" id="1109" explains="1106">
○釋曰：轉相解也。《詩》曰：「潛雖伏矣。」是深矣。潛、深又為測。郭云：「測亦水深之別名。」
		</region>
	</paragraph>
	<paragraph index="110">
		<region typus="original" subtype="" id="1110" explains="">
穀、鞠，生也。
		</region>
		<region typus="comment" subtype="" id="1111" explains="1110">
（《詩》曰：「穀則異室。」）
		</region>
	</paragraph>
	<paragraph index="111">
		<region typus="comment" subtype="疏_prefix" id="1112" explains="">
【疏】「穀、鞠，生也」。
		</region>
		<region typus="comment" subtype="疏_body" id="1113" explains="1110">
○釋曰：皆生活也。
		</region>
	</paragraph>
	<paragraph index="112">
		<region typus="comment" subtype="注_prefix" id="1114" explains="">
【注】「《詩》曰：穀則異室」
		</region>
		<region typus="comment" subtype="注_body" id="1115" explains="1111">
者，《王風·大車》篇文也。《小雅·蓼莪》云：「母兮鞠我。」
		</region>
	</paragraph>
	<paragraph index="113">
		<region typus="original" subtype="" id="1116" explains="">
啜，茹也。
		</region>
		<region typus="comment" subtype="" id="1117" explains="1116">
（啜者，拾食。○茹，如庶切。）
		</region>
	</paragraph>
	<paragraph index="114">
		<region typus="comment" subtype="疏_prefix" id="1118" explains="">
【疏】「啜，茹也。」
		</region>
		<region typus="comment" subtype="疏_body" id="1119" explains="1116">
○釋曰：《說文》云：「啜，嘗也。」郭云：「啜者，拾食。」《禮記·檀弓》云：「啜菽飲水。」《大雅·蒸民》云：「柔則茹之。」《方言》云：「茹，食也。吳越凡貪飲食者謂之茹。」
		</region>
	</paragraph>
	<paragraph index="115">
		<region typus="original" subtype="" id="1120" explains="">
茹、虞，度也。
		</region>
		<region typus="comment" subtype="" id="1121" explains="1120">
（皆測度也。《詩》曰：「不可以茹。」○度音鐸。）
		</region>
	</paragraph>
	<paragraph index="116">
		<region typus="comment" subtype="疏_prefix" id="1122" explains="">
【疏】「茹、虞，度也」。
		</region>
		<region typus="comment" subtype="疏_body" id="1123" explains="1120">
○釋曰：皆謂測度也。
		</region>
	</paragraph>
	<paragraph index="117">
		<region typus="comment" subtype="注_prefix" id="1124" explains="">
【注】「《詩》曰：不可以茹」
		</region>
		<region typus="comment" subtype="注_body" id="1125" explains="1121">
者，《邶·柏舟》文也。《左傳》曰：「備豫不虞。」
		</region>
	</paragraph>
	<paragraph index="118">
		<region typus="original" subtype="" id="1126" explains="">
試、式，用也。
		</region>
		<region typus="comment" subtype="" id="1127" explains="1126">
（皆見《詩》、《書》。）
		</region>
	</paragraph>
	<paragraph index="119">
		<region typus="comment" subtype="疏_prefix" id="1128" explains="">
【疏】「試、式，用也」。
		</region>
		<region typus="comment" subtype="疏_body" id="1129" explains="1126">
○釋曰：皆任用也。注「皆見《詩》、《書》者，《小雅·大東》云：「百僚是試。」《雨無正》云：「庶曰式臧。」《商書·盤庚》云「今予將試以汝遷」，又云「式敷民德」之類是也。
		</region>
	</paragraph>
	<paragraph index="120">
		<region typus="original" subtype="" id="1130" explains="">
誥、誓，謹也。
		</region>
		<region typus="comment" subtype="" id="1131" explains="1130">
（皆所以約勤謹戒眾。）
		</region>
	</paragraph>
	<paragraph index="121">
		<region typus="comment" subtype="疏_prefix" id="1132" explains="">
【疏】「誥、誓，謹也」。
		</region>
		<region typus="comment" subtype="疏_body" id="1133" explains="1130">
○釋曰：皆謹敕也。以大義諭眾謂之誥。集將士而戒之曰誓。《尚書》誥、誓之篇是也。故郭云：「皆所以約勤謹戒眾也。」
		</region>
	</paragraph>
	<paragraph index="122">
		<region typus="original" subtype="" id="1134" explains="">
競、逐，彊也。
		</region>
		<region typus="comment" subtype="" id="1135" explains="1134">
（皆自勉彊。○彊，巨丈反。）
		</region>
	</paragraph>
	<paragraph index="123">
		<region typus="comment" subtype="疏_prefix" id="1136" explains="">
【疏】「競、逐，彊也」。
		</region>
		<region typus="comment" subtype="疏_body" id="1137" explains="1134">
○釋曰：皆自勉彊也。《大雅·抑》篇云：「無競維人。」馳逐者亦彊梁也。
		</region>
	</paragraph>
	<paragraph index="124">
		<region typus="original" subtype="" id="1138" explains="">
禦、圉，禁也。
		</region>
		<region typus="comment" subtype="" id="1139" explains="1138">
（禁製。）
		</region>
	</paragraph>
	<paragraph index="125">
		<region typus="comment" subtype="疏_prefix" id="1140" explains="">
【疏】「禦、圉，禁也」。
		</region>
		<region typus="comment" subtype="疏_body" id="1141" explains="1138">
○釋曰：皆謂禁製。《小雅·棠棣》云：「外禦其務。」養馬曰圉，亦所以禁製。故皆為禁也。
		</region>
	</paragraph>
	<paragraph index="126">
		<region typus="original" subtype="" id="1142" explains="">
窒、薶，塞也。
		</region>
		<region typus="comment" subtype="" id="1143" explains="1142">
（謂塞孔穴。○窒，豬乙切。）
		</region>
	</paragraph>
	<paragraph index="127">
		<region typus="comment" subtype="疏_prefix" id="1144" explains="">
【疏】「窒、薶，塞也」。
		</region>
		<region typus="comment" subtype="疏_body" id="1145" explains="1142">
○釋曰：皆謂堙塞孔穴。《豳·七月》云：「穹窒熏鼠。」《大宗伯》云：「以貍沈祭山林川澤。」是其類也。
		</region>
	</paragraph>
	<paragraph index="128">
		<region typus="original" subtype="" id="1146" explains="">
黼、黻，彰也。
		</region>
		<region typus="comment" subtype="" id="1147" explains="1146">
（黼文如斧，黻文如兩已相背。○黼音甫。黻音弗。）
		</region>
	</paragraph>
	<paragraph index="129">
		<region typus="comment" subtype="疏_prefix" id="1148" explains="">
【疏】「黼、黻，彰也」。
		</region>
		<region typus="comment" subtype="疏_body" id="1149" explains="1146">
○釋曰：彰，明也。言文寀著明也。
		</region>
	</paragraph>
	<paragraph index="130">
		<region typus="comment" subtype="注_prefix" id="1150" explains="">
【注】「黼文如斧，黻文如兩已相背」
		</region>
		<region typus="comment" subtype="注_body" id="1151" explains="1147">
者，《考工記》云：「白與黑謂之黼，黑與青謂之黻。」《釋器》云：「斧謂之黼。」蓋半白半黑，似斧刃白而身黑。黻謂以青黑線剌繡為兩已字相背。黼取能斷，黻取善惡相背。
		</region>
	</paragraph>
	<paragraph index="131">
		<region typus="original" subtype="" id="1152" explains="">
膺、身，親也。
		</region>
		<region typus="comment" subtype="" id="1153" explains="1152">
（謂躬親。）
		</region>
	</paragraph>
	<paragraph index="132">
		<region typus="comment" subtype="疏_prefix" id="1154" explains="">
【疏】「膺、身，親也」。
		</region>
		<region typus="comment" subtype="疏_body" id="1155" explains="1152">
○釋曰：服膺、身先皆謂躬親也。
		</region>
	</paragraph>
	<paragraph index="133">
		<region typus="original" subtype="" id="1156" explains="">
愷悌，發也。
		</region>
		<region typus="comment" subtype="" id="1157" explains="1156">
（發，發行也。《詩》曰：「齊子愷悌。」）
		</region>
	</paragraph>
	<paragraph index="134">
		<region typus="comment" subtype="疏_prefix" id="1158" explains="">
【疏】「愷悌，發也」。
		</region>
		<region typus="comment" subtype="疏_body" id="1159" explains="1156">
○釋曰：謂發明而行也。
		</region>
	</paragraph>
	<paragraph index="135">
		<region typus="comment" subtype="注_prefix" id="1160" explains="">
【注】「《詩》曰：齊子愷悌」
		</region>
		<region typus="comment" subtype="注_body" id="1161" explains="1157">
者，《齊風·載驅》篇文也。毛傳云：「言文薑於是樂易然。」鄭箋云：「此愷悌猶言發夕也。」豈，讀當為闓。弟，古文《尚書》以弟為圉。圉，明也。然則郭云「發，發行也」，是用鄭箋為說。
		</region>
	</paragraph>
	<paragraph index="136">
		<region typus="original" subtype="" id="1162" explains="">
髦士，官也。
		</region>
		<region typus="comment" subtype="" id="1163" explains="1162">
（取俊士，令居官。）
		</region>
	</paragraph>
	<paragraph index="137">
		<region typus="comment" subtype="疏_prefix" id="1164" explains="">
【疏】「髦士，官也」。
		</region>
		<region typus="comment" subtype="疏_body" id="1165" explains="1162">
○釋曰：下士髦俊也。士者，男子之人大號。言取俊士令居官也。《大雅·棫樸》云：「髦士攸宜。」是也。
		</region>
	</paragraph>
	<paragraph index="138">
		<region typus="original" subtype="" id="1166" explains="">
畯，農夫也。
		</region>
		<region typus="comment" subtype="" id="1167" explains="1166">
（今之嗇夫是也。○畯音俊。）
		</region>
	</paragraph>
	<paragraph index="139">
		<region typus="comment" subtype="疏_prefix" id="1168" explains="">
【疏】「畯，農夫也」。
		</region>
		<region typus="comment" subtype="疏_body" id="1169" explains="1166">
○釋曰：田畯，一曰農夫。孫炎曰：「農夫，田官也。」皆謂主田大夫也。《小雅·甫田》云：「田畯至喜。」鄭箋云：「田畯司嗇，今之嗇夫也。」此注云「今之嗇夫是也」。然則田畯，田官，在田司主稼穡，故謂之司嗇。漢及東晉亦有此官，謂之嗇夫。故鄭、郭皆云今之嗇夫也。
		</region>
	</paragraph>
	<paragraph index="140">
		<region typus="original" subtype="" id="1170" explains="">
蓋、割，裂也。
		</region>
		<region typus="comment" subtype="" id="1171" explains="1170">
（蓋，未詳。）
		</region>
	</paragraph>
	<paragraph index="141">
		<region typus="comment" subtype="疏_prefix" id="1172" explains="">
【疏】「蓋、割，裂也」。
		</region>
		<region typus="comment" subtype="疏_body" id="1173" explains="1170">
○釋曰：割謂以刀裂之也。
		</region>
	</paragraph>
	<paragraph index="142">
		<region typus="original" subtype="" id="1174" explains="">
邕、支，載也。
		</region>
		<region typus="comment" subtype="" id="1175" explains="1174">
（皆方俗語，亦未詳。）
		</region>
	</paragraph>
	<paragraph index="143">
		<region typus="comment" subtype="疏_prefix" id="1176" explains="">
【疏】「邕、支，載也」。
		</region>
		<region typus="comment" subtype="疏_body" id="1177" explains="1174">
○釋曰：謝氏云：「邕，字又作擁。」釋云：「擁者，護之載。」郭云「皆方俗語，亦未詳」。
		</region>
	</paragraph>
	<paragraph index="144">
		<region typus="original" subtype="" id="1178" explains="">
諈諉，累也。
		</region>
		<region typus="comment" subtype="" id="1179" explains="1178">
（以事相屬累為諈諉。○諈，竹睡切。累，劣偽切。諉，女諈切。）
		</region>
	</paragraph>
	<paragraph index="145">
		<region typus="comment" subtype="疏_prefix" id="1180" explains="">
【疏】「諈諉，累也」。
		</region>
		<region typus="comment" subtype="疏_body" id="1181" explains="1178">
○釋曰：謂相累及也。孫炎曰：「楚人曰諈，秦人曰諉。」郭云：「以事相屬累為諈諉。」
		</region>
	</paragraph>
	<paragraph index="146">
		<region typus="original" subtype="" id="1182" explains="">
漠、察，清也。
		</region>
		<region typus="comment" subtype="" id="1183" explains="1182">
（皆清明。）
		</region>
	</paragraph>
	<paragraph index="147">
		<region typus="comment" subtype="疏_prefix" id="1184" explains="">
【疏】「漠、察，清也」。
		</region>
		<region typus="comment" subtype="疏_body" id="1185" explains="1182">
○釋曰：樊光云：「漠然，清貌。察，明也。」是皆清明也。
		</region>
	</paragraph>
	<paragraph index="148">
		<region typus="original" subtype="" id="1186" explains="">
庇、庥，蔭也。
		</region>
		<region typus="comment" subtype="" id="1187" explains="1186">
（今俗語呼樹蔭為庥。）
		</region>
	</paragraph>
	<paragraph index="149">
		<region typus="comment" subtype="疏_prefix" id="1188" explains="">
【疏】「庇、庥，蔭也」。
		</region>
		<region typus="comment" subtype="疏_body" id="1189" explains="1186">
○釋曰：舍人曰：「庇，蔽也。庥，依止也。」郭云：「今俗語呼樹蔭為庥。」又七年《左傳》云：「葛藟猶能庇其本根。」
		</region>
	</paragraph>
	<paragraph index="150">
		<region typus="original" subtype="" id="1190" explains="">
穀、履，祿也。
		</region>
		<region typus="comment" subtype="" id="1191" explains="1190">
（《書》曰：「既富方穀。」《詩》曰：「福履將之。」）
		</region>
	</paragraph>
	<paragraph index="151">
		<region typus="comment" subtype="疏_prefix" id="1192" explains="">
【疏】「穀、履，祿也」。
		</region>
		<region typus="comment" subtype="疏_body" id="1193" explains="1190">
○釋曰：皆福祿也。《孝經援神契》云：「祿者，錄也。取上所以敬錄接下，下所以敬錄事上。」
		</region>
	</paragraph>
	<paragraph index="152">
		<region typus="comment" subtype="注_prefix" id="1194" explains="">
【注】「《書》曰：既富方穀」
		</region>
		<region typus="comment" subtype="注_body" id="1195" explains="1191">
者，《洪範》文。云「《詩》曰：福履將之」者，《周南·樛木》文也。
		</region>
	</paragraph>
	<paragraph index="153">
		<region typus="original" subtype="" id="1196" explains="">
履，禮也。
		</region>
		<region typus="comment" subtype="" id="1197" explains="1196">
（禮可以履行，見《易》。）
		</region>
	</paragraph>
	<paragraph index="154">
		<region typus="comment" subtype="疏_prefix" id="1198" explains="">
【疏】「履，禮也」。
		</region>
		<region typus="comment" subtype="疏_body" id="1199" explains="1196">
○釋曰：履又為禮也。
		</region>
	</paragraph>
	<paragraph index="155">
		<region typus="comment" subtype="注_prefix" id="1200" explains="">
【注】「禮可以履行，見《易》」
		</region>
		<region typus="comment" subtype="注_body" id="1201" explains="1197">
者，《敘卦》云：「物畜然後有禮，故受之以履。」韓康伯云：「履者，禮也。」
		</region>
	</paragraph>
	<paragraph index="156">
		<region typus="original" subtype="" id="1202" explains="">
隱，占也。
		</region>
		<region typus="comment" subtype="" id="1203" explains="1202">
（隱度。）
		</region>
	</paragraph>
	<paragraph index="157">
		<region typus="comment" subtype="疏_prefix" id="1204" explains="">
【疏】「隱，占也」。
		</region>
		<region typus="comment" subtype="疏_body" id="1205" explains="1202">
○釋曰：占者，視兆以知吉凶也。必先隱度，故曰「隱，占也」。
		</region>
	</paragraph>
	<paragraph index="158">
		<region typus="original" subtype="" id="1206" explains="">
逆，迎也。
		</region>
	</paragraph>
	<paragraph index="159">
		<region typus="comment" subtype="疏_prefix" id="1207" explains="">
【疏】「逆，迎也」。
		</region>
		<region typus="comment" subtype="疏_body" id="1208" explains="1206">
○釋曰：謂迎迓。《周書·顧命》云：「逆子釗於南門之外。」
		</region>
	</paragraph>
	<paragraph index="160">
		<region typus="original" subtype="" id="1209" explains="">
憯，曾也。
		</region>
		<region typus="comment" subtype="" id="1210" explains="1209">
（發語辭。見《詩》。○憯音慘。）
		</region>
	</paragraph>
	<paragraph index="161">
		<region typus="comment" subtype="疏_prefix" id="1211" explains="">
【疏】「憯，曾也」。
		</region>
		<region typus="comment" subtype="疏_body" id="1212" explains="1209">
○釋曰：憯猶言曾也。曾，則也。皆發語辭。郭云「見《詩》」者，《小雅·節南山》云「憯莫懲嗟」、《衛風·河廣》云「曾不崇朝」之類是也。
		</region>
	</paragraph>
	<paragraph index="162">
		<region typus="original" subtype="" id="1213" explains="">
增，益也。
		</region>
		<region typus="comment" subtype="" id="1214" explains="1213">
（今江東通言增。）
		</region>
	</paragraph>
	<paragraph index="163">
		<region typus="comment" subtype="疏_prefix" id="1215" explains="">
【疏】「增，益也」。
		</region>
		<region typus="comment" subtype="疏_body" id="1216" explains="1213">
○釋曰：謂饒益也。郭云：「今江東通言增。」
		</region>
	</paragraph>
	<paragraph index="164">
		<region typus="original" subtype="" id="1217" explains="">
窶，貧也。
		</region>
		<region typus="comment" subtype="" id="1218" explains="1217">
（謂貧陋。○窶求矩切）
		</region>
	</paragraph>
	<paragraph index="165">
		<region typus="comment" subtype="疏_prefix" id="1219" explains="">
【疏】「窶，貧也」。
		</region>
		<region typus="comment" subtype="疏_body" id="1220" explains="1217">
○釋曰：窶者，無禮也。貧者，無財也。由其無財以為禮。郭云：「謂貧陋。」《邶風·北門》云：「終窶且貧。」
		</region>
	</paragraph>
	<paragraph index="166">
		<region typus="original" subtype="" id="1221" explains="">
薆，隱也。
		</region>
		<region typus="comment" subtype="" id="1222" explains="1221">
（謂隱蔽。○薆音愛。）
		</region>
	</paragraph>
	<paragraph index="167">
		<region typus="comment" subtype="疏_prefix" id="1223" explains="">
【疏】「薆，隱也」。
		</region>
		<region typus="comment" subtype="疏_body" id="1224" explains="1221">
○釋曰：薆鄣即隱蔽也。
		</region>
	</paragraph>
	<paragraph index="168">
		<region typus="original" subtype="" id="1225" explains="">
僾，唈也。
		</region>
		<region typus="comment" subtype="" id="1226" explains="1225">
（嗚唈短氣，皆見《詩》。○僾音愛。唈，烏合切。）
		</region>
	</paragraph>
	<paragraph index="169">
		<region typus="comment" subtype="疏_prefix" id="1227" explains="">
【疏】「僾，唈也」。
		</region>
		<region typus="comment" subtype="疏_body" id="1228" explains="1225">
○釋曰：孫炎曰：「心唈也。」郭云：「嗚唈短氣，皆見《詩》。」《大雅·桑柔》云：「亦孔之僾。」是也。
		</region>
	</paragraph>
	<paragraph index="170">
		<region typus="original" subtype="" id="1229" explains="">
基，經也。
		</region>
		<region typus="comment" subtype="" id="1230" explains="1229">
基業所以自經營。
		</region>
		<region typus="original" subtype="" id="1231" explains="">
基，設也。
		</region>
		<region typus="comment" subtype="" id="1232" explains="1229,1230,1231">
（亦為造設。）
		</region>
	</paragraph>
	<paragraph index="171">
		<region typus="comment" subtype="疏_prefix" id="1233" explains="">
【疏】「基，經也。基，設也。」
		</region>
		<region typus="comment" subtype="疏_body" id="1234" explains="1229,1231">
○釋曰：基，牆下土也。又詁為始作事，謀始必經綸也。郭云：「基業所以自經營。」又為造設。
		</region>
	</paragraph>
	<paragraph index="172">
		<region typus="original" subtype="" id="1235" explains="">
祺，祥也。
		</region>
		<region typus="comment" subtype="" id="1236" explains="1235">
謂徵祥。
		</region>
		<region typus="original" subtype="" id="1237" explains="">
祺，吉也。
		</region>
		<region typus="comment" subtype="" id="1238" explains="1237">
祥吉之先見。
		</region>
	</paragraph>
	<paragraph index="173">
		<region typus="comment" subtype="疏_prefix" id="1239" explains="">
【疏】「祺，祥也。祺，吉也。」
		</region>
		<region typus="comment" subtype="疏_body" id="1240" explains="1235,1237">
○釋曰：舍人曰：「祺福之祥，謂徵祥也。」祥即吉之先見者也，故又為吉。《大雅·行韋》云：「壽考維祺。」
		</region>
	</paragraph>
	<paragraph index="174">
		<region typus="original" subtype="" id="1241" explains="">
兆，域也。
		</region>
		<region typus="comment" subtype="" id="1242" explains="1241">
（謂塋界。）
		</region>
	</paragraph>
	<paragraph index="175">
		<region typus="comment" subtype="疏_prefix" id="1243" explains="">
【疏】「兆，域也」。
		</region>
		<region typus="comment" subtype="疏_body" id="1244" explains="1241">
○釋曰：謂塋墓界域也。《孝經》曰：「卜其宅兆。」《廣雅》云：「兆，葬地也。」《士喪禮》云：「筮宅，塚人營之。」鄭注云：「宅，葬居也。」然則筮得吉兆，經營之以為界域也。
		</region>
	</paragraph>
	<paragraph index="176">
		<region typus="original" subtype="" id="1245" explains="">
肇，敏也。
		</region>
		<region typus="comment" subtype="" id="1246" explains="1245">
（《書》曰：「肇牽車牛。」）
		</region>
	</paragraph>
	<paragraph index="177">
		<region typus="comment" subtype="疏_prefix" id="1247" explains="">
【疏】「肇，敏也」。
		</region>
		<region typus="comment" subtype="疏_body" id="1248" explains="1245">
○釋曰：謂敏疾也。「《書》曰：肇牽車牛」者，《周書·酒誥》文也。
		</region>
	</paragraph>
	<paragraph index="178">
		<region typus="original" subtype="" id="1249" explains="">
挾，藏也。
		</region>
		<region typus="comment" subtype="" id="1250" explains="1249">
（今江東通言挾。○挾音葉。）
		</region>
	</paragraph>
	<paragraph index="179">
		<region typus="comment" subtype="疏_prefix" id="1251" explains="">
【疏】「挾，藏也」。
		</region>
		<region typus="comment" subtype="疏_body" id="1252" explains="1249">
○釋曰：謂隱藏物也。郭云：「今江東通言挾。」《史記》：「秦有挾書之律。」浹，徹也。（謂霑徹。○浹音接。）疏「浹，徹也」。○釋曰：言潤澤浹洽，相霑徹也。
		</region>
	</paragraph>
	<paragraph index="180">
		<region typus="original" subtype="" id="1253" explains="">
替，廢也。替，滅也。
		</region>
		<region typus="comment" subtype="" id="1254" explains="1253">
（亦為滅絕。）
		</region>
	</paragraph>
	<paragraph index="181">
		<region typus="comment" subtype="疏_prefix" id="1255" explains="">
【疏】「替，廢也。替，滅也」。
		</region>
		<region typus="comment" subtype="疏_body" id="1256" explains="1253">
○釋曰：替謂廢已也。《小雅·楚茨》云：「子子孫孫，勿替引之。」是也。替又為絕滅。
		</region>
	</paragraph>
	<paragraph index="182">
		<region typus="original" subtype="" id="1257" explains="">
速，徵也。徵，召也。
		</region>
		<region typus="comment" subtype="" id="1258" explains="1257">
（《易》曰：「不速之客。」）
		</region>
	</paragraph>
	<paragraph index="183">
		<region typus="comment" subtype="疏_prefix" id="1259" explains="">
【疏】「速，徵也。徵，召也」。
		</region>
		<region typus="comment" subtype="疏_body" id="1260" explains="1257">
○釋曰：轉相解也，皆謂呼召。
		</region>
	</paragraph>
	<paragraph index="184">
		<region typus="comment" subtype="注_prefix" id="1261" explains="">
【注】「《易》曰：不速之客」
		</region>
		<region typus="comment" subtype="注_body" id="1262" explains="1258">
者，《需卦·上六》爻辭也。
		</region>
	</paragraph>
	<paragraph index="185">
		<region typus="original" subtype="" id="1263" explains="">
琛，寶也。
		</region>
		<region typus="comment" subtype="" id="1264" explains="1263">
（《詩》曰：「來獻其琛。」○琛，敷金切。）
		</region>
	</paragraph>
	<paragraph index="186">
		<region typus="comment" subtype="疏_prefix" id="1265" explains="">
【疏】「琛，寶也」。
		</region>
		<region typus="comment" subtype="疏_body" id="1266" explains="1263">
○釋曰：謂珍寶也。舍人曰：「美寶曰琛。」
		</region>
	</paragraph>
	<paragraph index="187">
		<region typus="comment" subtype="注_prefix" id="1267" explains="">
【注】「《詩》曰：來獻其琛」
		</region>
		<region typus="comment" subtype="注_body" id="1268" explains="1264">
者，《魯頌·泮水》文也。
		</region>
	</paragraph>
	<paragraph index="188">
		<region typus="original" subtype="" id="1269" explains="">
探，試也。
		</region>
		<region typus="comment" subtype="" id="1270" explains="1269">
（刺探嘗試。）
		</region>
	</paragraph>
	<paragraph index="189">
		<region typus="comment" subtype="疏_prefix" id="1271" explains="">
【疏】「探，試也」。
		</region>
		<region typus="comment" subtype="疏_body" id="1272" explains="1269">
○釋曰：試謂嘗之也。《論語》云：「見不善如探湯。」郭云：「刺探嘗試。」
		</region>
	</paragraph>
	<paragraph index="190">
		<region typus="original" subtype="" id="1273" explains="">
髦，選也。
		</region>
		<region typus="comment" subtype="" id="1274" explains="1273">
俊士之選。
		</region>
		<region typus="original" subtype="" id="1275" explains="">
髦，俊也。
		</region>
		<region typus="comment" subtype="" id="1276" explains="1273,1274,1275">
（士中之俊，如毛中之髦。）
		</region>
	</paragraph>
	<paragraph index="191">
		<region typus="comment" subtype="疏_prefix" id="1277" explains="">
【疏】「髦，選也。髦，俊也」。
		</region>
		<region typus="comment" subtype="疏_body" id="1278" explains="1273,1275">
○釋曰：廣異言也。毛中之長毫曰髦，士之俊選者借譬為名焉。故郭云：「士中之俊，如毛中之髦。」
		</region>
	</paragraph>
	<paragraph index="192">
		<region typus="original" subtype="" id="1279" explains="">
俾，職也。
		</region>
		<region typus="comment" subtype="" id="1280" explains="1279">
（使供職。）
		</region>
	</paragraph>
	<paragraph index="193">
		<region typus="comment" subtype="疏_prefix" id="1281" explains="">
【疏】「俾，職也」。
		</region>
		<region typus="comment" subtype="疏_body" id="1282" explains="1279">
○釋曰：俾詁為使言，任使供職也。
		</region>
	</paragraph>
	<paragraph index="194">
		<region typus="original" subtype="" id="1283" explains="">
紕，飾也。
		</region>
		<region typus="comment" subtype="" id="1284" explains="1283">
（謂緣飾，見《詩》。○紕音備。）
		</region>
	</paragraph>
	<paragraph index="195">
		<region typus="comment" subtype="疏_prefix" id="1285" explains="">
【疏】「紕，飾也」。
		</region>
		<region typus="comment" subtype="疏_body" id="1286" explains="1283">
○釋曰：「謂緣飾，見《詩》」者，《鄘風·幹旄》云：「素絲紕之。」是也。
		</region>
	</paragraph>
	<paragraph index="196">
		<region typus="original" subtype="" id="1287" explains="">
淩，栗也。
		</region>
		<region typus="comment" subtype="" id="1288" explains="1287">
淩懅戰栗。○淩音淩。
		</region>
		<region typus="original" subtype="" id="1289" explains="">
栗，慼也。
		</region>
		<region typus="comment" subtype="" id="1290" explains="1289">
戰栗者憂慼。
		</region>
	</paragraph>
	<paragraph index="197">
		<region typus="comment" subtype="疏_prefix" id="1291" explains="">
【疏】「淩，栗也。栗，慼也」。
		</region>
		<region typus="comment" subtype="疏_body" id="1292" explains="1287,1289">
○釋曰：轉相解也。《埤蒼》云：淩，栗也。郭云：「淩懅戰栗」，則淩、忄音義同。栗又為慼。郭云：「戰栗者憂慼。」《秦風·黃鳥》云：「惴惴其栗。」
		</region>
	</paragraph>
	<paragraph index="198">
		<region typus="original" subtype="" id="1293" explains="">
蠲，明也。
		</region>
		<region typus="comment" subtype="" id="1294" explains="1293">
蠲，清明貌
		</region>
		<region typus="original" subtype="" id="1295" explains="">
茅，明也。
		</region>
		<region typus="comment" subtype="" id="1296" explains="1295">
《左傳》曰：「前茅慮無。」
		</region>
		<region typus="original" subtype="" id="1297" explains="">
明，朗也。
		</region>
	</paragraph>
	<paragraph index="199">
		<region typus="comment" subtype="疏_prefix" id="1298" explains="">
【疏】「蠲明」至「朗也」。
		</region>
		<region typus="comment" subtype="疏_body" id="1299" explains="1293,1295,1297">
○釋曰：郭云：「蠲，清明貌。」樊光云：「蠲除垢穢，使令清明。」茅亦明也。舍人曰：「茅昧之明也。」「《左傳》云：前茅慮無」者，宣十二年傳文也。杜注：「慮無，如今軍行前有斥候伏，皆持以絳及白為幡，見騎賊舉絳幡，見步賊舉白幡，備慮有無也。茅，明也。」或曰：時楚以茅為旌識，明即融朗也。
		</region>
	</paragraph>
	<paragraph index="200">
		<region typus="original" subtype="" id="1300" explains="">
猷，圖也。
		</region>
		<region typus="comment" subtype="" id="1301" explains="1300">
《周官》曰「以猷鬼神祗」，謂圖畫。
		</region>
		<region typus="original" subtype="" id="1302" explains="">
猷，若也。
		</region>
		<region typus="comment" subtype="" id="1303" explains="1302">
《詩》曰：「實命不猷。」
		</region>
	</paragraph>
	<paragraph index="201">
		<region typus="comment" subtype="疏_prefix" id="1304" explains="">
【疏】「猷，圖也。猷，若也」。
		</region>
		<region typus="comment" subtype="疏_body" id="1305" explains="1300,1302">
○釋曰：猷謂圖畫，又為若，若，如也。《周禮》曰「以猷鬼神祗」者，《春宮》「凡以神仕者，掌三辰之法，以猷鬼神示之居，辯其名物」是也。「《詩》曰：實命不猷」者，《召南·小星》文也。
		</region>
	</paragraph>
	<paragraph index="202">
		<region typus="original" subtype="" id="1306" explains="">
偁，舉也。
		</region>
		<region typus="comment" subtype="" id="1307" explains="1306">
（《書》曰：「偁爾戈。」）
		</region>
	</paragraph>
	<paragraph index="203">
		<region typus="comment" subtype="疏_prefix" id="1308" explains="">
【疏】「偁，舉也」。
		</region>
		<region typus="comment" subtype="疏_body" id="1309" explains="1306">
○釋曰：謂興舉也。
		</region>
	</paragraph>
	<paragraph index="204">
		<region typus="comment" subtype="注_prefix" id="1310" explains="">
【注】「偁爾戈」
		</region>
		<region typus="comment" subtype="注_body" id="1311" explains="1307">
者，《周書·牧誓》文也。
		</region>
	</paragraph>
	<paragraph index="205">
		<region typus="original" subtype="" id="1312" explains="">
偁，好也。
		</region>
		<region typus="comment" subtype="" id="1313" explains="1312">
（物偁人意亦為好。）
		</region>
	</paragraph>
	<paragraph index="206">
		<region typus="comment" subtype="疏_prefix" id="1314" explains="">
【疏】「偁，好也」。
		</region>
		<region typus="comment" subtype="疏_body" id="1315" explains="1312">
○釋曰：謂好物。郭云：「物偁人意亦為好。」
		</region>
	</paragraph>
	<paragraph index="207">
		<region typus="original" subtype="" id="1316" explains="">
坎、律，銓也。
		</region>
		<region typus="comment" subtype="" id="1317" explains="1316">
（《易·坎卦》主法。法律皆所以銓量輕重。）
		</region>
	</paragraph>
	<paragraph index="208">
		<region typus="comment" subtype="疏_prefix" id="1318" explains="">
【疏】「坎、律，銓也」。
		</region>
		<region typus="comment" subtype="疏_body" id="1319" explains="1316">
○釋曰：謂銓量也。樊光曰：「坎，水也。」水性平，律亦平，銓亦平。郭云「《易·坎卦》主法」者，《說卦》云：「坎為水，水平，故主法。」云「法律皆所以銓量輕重」者，《白虎通》云：「水之為言準也。」《律曆志》云：「繩直生準，準正則平衡而鈞權矣。」又曰：「權衡者，衡，平也；權，重也。衡所以任權而鈞物平輕重也，本起於黃鍾之重。一龠容千二百黍，重十二銖，兩之為兩。兩者，兩黃鍾律之重。」是「法律皆所以銓量輕重」也。
		</region>
	</paragraph>
	<paragraph index="209">
		<region typus="original" subtype="" id="1320" explains="">
矢，誓也。
		</region>
		<region typus="comment" subtype="" id="1321" explains="1320">
（相約誓。）
		</region>
	</paragraph>
	<paragraph index="210">
		<region typus="comment" subtype="疏_prefix" id="1322" explains="">
【疏】「矢，誓也」。
		</region>
		<region typus="comment" subtype="疏_body" id="1323" explains="1320">
○釋曰：相約誓也。《鄘·柏舟》云：「之死矢靡它。」
		</region>
	</paragraph>
	<paragraph index="211">
		<region typus="original" subtype="" id="1324" explains="">
舫，舟也。
		</region>
		<region typus="comment" subtype="" id="1325" explains="1324">
（並兩船。）
		</region>
	</paragraph>
	<paragraph index="212">
		<region typus="comment" subtype="疏_prefix" id="1326" explains="">
【疏】「舫，舟也」。
		</region>
		<region typus="comment" subtype="疏_body" id="1327" explains="1324">
○釋曰：謂並兩船。《釋水》曰：「大夫方舟。」
		</region>
	</paragraph>
	<paragraph index="213">
		<region typus="original" subtype="" id="1328" explains="">
泳，遊也。
		</region>
		<region typus="comment" subtype="" id="1329" explains="1328">
（潛行遊水厎。）
		</region>
	</paragraph>
	<paragraph index="214">
		<region typus="comment" subtype="疏_prefix" id="1330" explains="">
【疏】「泳，遊也」。
		</region>
		<region typus="comment" subtype="疏_body" id="1331" explains="1328">
○釋曰：謂潛行遊水厎也。《邶·穀風》云：「泳之遊之。」
		</region>
	</paragraph>
	<paragraph index="215">
		<region typus="original" subtype="" id="1332" explains="">
迨，及也。
		</region>
		<region typus="comment" subtype="" id="1333" explains="1332">
（東齊曰迨。）
		</region>
	</paragraph>
	<paragraph index="216">
		<region typus="comment" subtype="疏_prefix" id="1334" explains="">
【疏】「迨，及也」。
		</region>
		<region typus="comment" subtype="疏_body" id="1335" explains="1332">
○釋曰：謂相及也。
		</region>
	</paragraph>
	<paragraph index="217">
		<region typus="comment" subtype="注_prefix" id="1336" explains="">
【注】「東齊曰迨」
		</region>
		<region typus="comment" subtype="注_body" id="1337" explains="1333">
者，《方言》文也。
		</region>
	</paragraph>
	<paragraph index="218">
		<region typus="original" subtype="" id="1338" explains="">
冥，幼也。
		</region>
		<region typus="comment" subtype="" id="1339" explains="1338">
（幼稚者冥昧。）
		</region>
	</paragraph>
	<paragraph index="219">
		<region typus="comment" subtype="疏_prefix" id="1340" explains="">
【疏】「冥，幼也」。
		</region>
		<region typus="comment" subtype="疏_body" id="1341" explains="1338">
○釋曰：謂幼少也。郭云：「幼稚者冥昧。」《小雅·斯幹》云：「噦噦其冥。」
		</region>
	</paragraph>
	<paragraph index="220">
		<region typus="original" subtype="" id="1342" explains="">
降，下也。
		</region>
	</paragraph>
	<paragraph index="221">
		<region typus="comment" subtype="疏_prefix" id="1343" explains="">
【疏】「降，下也」。
		</region>
		<region typus="comment" subtype="疏_body" id="1344" explains="1342">
○釋曰：《召南·草蟲》云：「我心則降。」
		</region>
	</paragraph>
	<paragraph index="222">
		<region typus="original" subtype="" id="1345" explains="">
傭，均也。
		</region>
		<region typus="comment" subtype="" id="1346" explains="1345">
（齊等。○傭，敕容切。）
		</region>
	</paragraph>
	<paragraph index="223">
		<region typus="comment" subtype="疏_prefix" id="1347" explains="">
【疏】「傭，均也」。
		</region>
		<region typus="comment" subtype="疏_body" id="1348" explains="1345">
○釋曰：謂齊等也。《小雅·節南山》云：「昊天不傭。」
		</region>
	</paragraph>
	<paragraph index="224">
		<region typus="original" subtype="" id="1349" explains="">
強，暴也。
		</region>
		<region typus="comment" subtype="" id="1350" explains="1349">
（彊梁淩暴。）
		</region>
	</paragraph>
	<paragraph index="225">
		<region typus="comment" subtype="疏_prefix" id="1351" explains="">
【疏】「強，暴也」。
		</region>
		<region typus="comment" subtype="疏_body" id="1352" explains="1349">
○釋曰：彊梁者，好淩暴於物。《詩》敘云：「彊暴之男。」
		</region>
	</paragraph>
	<paragraph index="226">
		<region typus="original" subtype="" id="1353" explains="">
宨，肆也。
		</region>
		<region typus="comment" subtype="" id="1354" explains="1353">
輕宨者，好放肆。
		</region>
		<region typus="original" subtype="" id="1355" explains="">
肆，力也。
		</region>
		<region typus="comment" subtype="" id="1356" explains="1355">
肆，極力。
		</region>
	</paragraph>
	<paragraph index="227">
		<region typus="comment" subtype="疏_prefix" id="1357" explains="">
【疏】「宨，肆也。肆，力也」。
		</region>
		<region typus="comment" subtype="疏_body" id="1358" explains="1353,1355">
○釋曰：宨，輕也。肆，放也。輕宨者，好放肆。肆又為極力。
		</region>
	</paragraph>
	<paragraph index="228">
		<region typus="original" subtype="" id="1359" explains="">
俅，戴也。
		</region>
		<region typus="comment" subtype="" id="1360" explains="1359">
（《詩》曰：「載弁俅俅。」）
		</region>
	</paragraph>
	<paragraph index="229">
		<region typus="comment" subtype="疏_prefix" id="1361" explains="">
【疏】「俅，戴也」。
		</region>
		<region typus="comment" subtype="疏_body" id="1362" explains="1359">
○釋曰：謂頭戴也。
		</region>
	</paragraph>
	<paragraph index="230">
		<region typus="comment" subtype="注_prefix" id="1363" explains="">
【注】「《詩》曰：載弁俅俅」
		</region>
		<region typus="comment" subtype="注_body" id="1364" explains="1360">
者，《周頌·絲衣》文也。
		</region>
	</paragraph>
	<paragraph index="231">
		<region typus="original" subtype="" id="1365" explains="">
瘞，幽也。
		</region>
		<region typus="comment" subtype="" id="1366" explains="1365">
（幽亦薶也。）
		</region>
	</paragraph>
	<paragraph index="232">
		<region typus="comment" subtype="疏_prefix" id="1367" explains="">
【疏】「瘞，幽也」。
		</region>
		<region typus="comment" subtype="疏_body" id="1368" explains="1365">
○釋曰：皆謂薶藏。
		</region>
	</paragraph>
	<paragraph index="233">
		<region typus="original" subtype="" id="1369" explains="">
氂，罽也。
		</region>
		<region typus="comment" subtype="" id="1370" explains="1369">
（毛氂所以為罽。○氂音離。罽音計。）
		</region>
	</paragraph>
	<paragraph index="234">
		<region typus="comment" subtype="疏_prefix" id="1371" explains="">
【疏】「氂，罽也」。
		</region>
		<region typus="comment" subtype="疏_body" id="1372" explains="1369">
○釋曰：毛氂所以為罽。舍人曰：「氂謂毛罽也。胡人續羊毛而作衣。」然則罽者，織毛為之，若今之毛氍毹，以衣馬之帶鞅也。
		</region>
	</paragraph>
	<paragraph index="235">
		<region typus="original" subtype="" id="1373" explains="">
烘，燎也。
		</region>
		<region typus="comment" subtype="" id="1374" explains="1373">
燒燎。
		</region>
		<region typus="original" subtype="" id="1375" explains="">
煁，烓也。
		</region>
		<region typus="comment" subtype="" id="1376" explains="1373,1374,1375">
（今之三隅灶。見《詩》。○燎音料。煁，市針切。烓，頃。）
		</region>
	</paragraph>
	<paragraph index="236">
		<region typus="comment" subtype="疏_prefix" id="1377" explains="">
【疏】「烘，燎也。煁，烓也」。
		</region>
		<region typus="comment" subtype="疏_body" id="1378" explains="1373,1375">
○釋曰：舍人曰：「烘，以火燎也。煁，烓灶也。」郭云：烘謂燒燎；煁，今之三隅灶也。然則烓者，無釜之灶，其上燃火謂之烘，本為此灶上以然火照物，若今之火爐也。注云「見《詩》」者，《小雅·白華》云：「樵彼桑薪，卬烘於煁。」是也。
		</region>
	</paragraph>
	<paragraph index="237">
		<region typus="original" subtype="" id="1379" explains="">
陪，朝也。
		</region>
		<region typus="comment" subtype="" id="1380" explains="1379">
（陪位為朝。）
		</region>
	</paragraph>
	<paragraph index="238">
		<region typus="comment" subtype="疏_prefix" id="1381" explains="">
【疏】「陪，朝也」。
		</region>
		<region typus="comment" subtype="疏_body" id="1382" explains="1379">
○釋曰：臣見君曰朝，朝之列位必陪重。是「陪位為朝」也。
		</region>
	</paragraph>
	<paragraph index="239">
		<region typus="original" subtype="" id="1383" explains="">
康，苛也。
		</region>
		<region typus="comment" subtype="" id="1384" explains="1383">
（謂苛刻。○苛音何。）
		</region>
	</paragraph>
	<paragraph index="240">
		<region typus="comment" subtype="疏_prefix" id="1385" explains="">
【疏】「康，苛也」。
		</region>
		<region typus="comment" subtype="疏_body" id="1386" explains="1383">
○釋曰：注「謂苛刻」，案苛者毒草名，為政刻急者取譬焉。《禮記》孔子曰：「苛政猛於虎。」苛名康者，以康安也。苛刻者心安之。《左傳》曰：「州吁阻兵而安忍」，其類也。
		</region>
	</paragraph>
	<paragraph index="241">
		<region typus="original" subtype="" id="1387" explains="">
樊，藩也。
		</region>
		<region typus="comment" subtype="" id="1388" explains="1387">
（謂藩籬。）
		</region>
	</paragraph>
	<paragraph index="242">
		<region typus="comment" subtype="疏_prefix" id="1389" explains="">
【疏】「樊，藩也」。
		</region>
		<region typus="comment" subtype="疏_body" id="1390" explains="1387">
○釋曰：孫炎曰：「樊圃之藩也。」郭曰：「謂藩籬。」藩以細木為之。《齊風·東方未明》云：「折柳樊圃。」《小雅·青蠅》云：「營營青蠅，止於榛。」毛傳云：「棘榛所以為藩。」是也。
		</region>
	</paragraph>
	<paragraph index="243">
		<region typus="original" subtype="" id="1391" explains="">
賦，量也。
		</region>
		<region typus="comment" subtype="" id="1392" explains="1391">
（賦稅所以評量。）
		</region>
	</paragraph>
	<paragraph index="244">
		<region typus="comment" subtype="疏_prefix" id="1393" explains="">
【疏】「賦，量也」。
		</region>
		<region typus="comment" subtype="疏_body" id="1394" explains="1391">
○釋曰：謂賦稅也。郭云：「賦稅所以評量。」《方言》云：「平均，賦也。燕之北鄙，東齊北郊，凡相賦斂謂之平均。」是評量也。
		</region>
	</paragraph>
	<paragraph index="245">
		<region typus="original" subtype="" id="1395" explains="">
粻，糧也。
		</region>
		<region typus="comment" subtype="" id="1396" explains="1395">
（今江東通言長。）
		</region>
	</paragraph>
	<paragraph index="246">
		<region typus="comment" subtype="疏_prefix" id="1397" explains="">
【疏】「粻，糧也」。
		</region>
		<region typus="comment" subtype="疏_body" id="1398" explains="1395">
○釋曰：謂長食也。郭云：「今江東通言長。」《王制》云：「五十異長。」庶，侈也。（庶者眾多為奢侈。）
		</region>
	</paragraph>
	<paragraph index="247">
		<region typus="original" subtype="" id="1399" explains="">
庶，侈也。
		</region>
		<region typus="comment" subtype="" id="1400" explains="1399">
庶者眾多為奢侈。
		</region>
		<region typus="original" subtype="" id="1401" explains="">
庶，幸也。
		</region>
		<region typus="comment" subtype="" id="1402" explains="1399,1400,1401">
（庶幾僥倖。）
		</region>
	</paragraph>
	<paragraph index="248">
		<region typus="comment" subtype="疏_prefix" id="1403" explains="">
【疏】「庶，侈也。庶，幸也」。
		</region>
		<region typus="comment" subtype="疏_body" id="1404" explains="1399,1401">
○釋曰：富庶者多奢侈。郭云：「庶者眾多為奢侈。」《書》曰：「祿不期侈。」庶又為幸望。郭云：「庶幾僥倖。」僥者，求見親禦也。幸與倖通用之。
		</region>
	</paragraph>
	<paragraph index="249">
		<region typus="original" subtype="" id="1405" explains="">
築，拾也。
		</region>
		<region typus="comment" subtype="" id="1406" explains="1405">
（謂拾掇。○築音竹。）
		</region>
	</paragraph>
	<paragraph index="250">
		<region typus="comment" subtype="疏_prefix" id="1407" explains="">
【疏】「築，拾也」。
		</region>
		<region typus="comment" subtype="疏_body" id="1408" explains="1405">
○釋曰：拾謂拾掇。《金縢》云：「凡大木所偃，盡起而築之。」馬融云：「起其木，拾其禾。」
		</region>
	</paragraph>
	<paragraph index="251">
		<region typus="original" subtype="" id="1409" explains="">
奘，駔也。
		</region>
		<region typus="comment" subtype="" id="1410" explains="1409">
（今江東呼大為駔，駔猶粗也。○奘，徂朗切。駔音租。）
		</region>
	</paragraph>
	<paragraph index="252">
		<region typus="comment" subtype="疏_prefix" id="1411" explains="">
【疏】「奘，駔也」。
		</region>
		<region typus="comment" subtype="疏_body" id="1412" explains="1409">
○釋曰：皆謂大也。秦晉謂大為奘。郭云：「今江東呼大為駔，駔猶粗也。」
		</region>
	</paragraph>
	<paragraph index="253">
		<region typus="original" subtype="" id="1413" explains="">
集，會也。
		</region>
	</paragraph>
	<paragraph index="254">
		<region typus="comment" subtype="疏_prefix" id="1414" explains="">
【疏】「集，會也」。
		</region>
		<region typus="comment" subtype="疏_body" id="1415" explains="1413">
○釋曰：《說文》云：集若「群鳥在林木之上」，故曰集，指事也。故經典通謂聚會為集。
		</region>
	</paragraph>
	<paragraph index="255">
		<region typus="original" subtype="" id="1416" explains="">
舫，泭也。
		</region>
		<region typus="comment" subtype="" id="1417" explains="1416">
（水中[B18C]筏。○泭音孚。）
		</region>
	</paragraph>
	<paragraph index="256">
		<region typus="comment" subtype="疏_prefix" id="1418" explains="">
【疏】「舫，泭也」。
		</region>
		<region typus="comment" subtype="疏_body" id="1419" explains="1416">
○釋曰：孫炎曰：「舫，水中為泭筏也。」郭云：「水中[B18C]筏。」《方言》云：「泭謂之[B18C]。[B18C]謂之筏。筏，秦晉之通語也。」《周南·漢廣》云：「不可方思。」《論語》云：「乘桴浮於海。」注云：「桴，編竹木，大曰栰，小曰桴。」是也。舫、方、泭、桴音義同。
		</region>
	</paragraph>
	<paragraph index="257">
		<region typus="original" subtype="" id="1420" explains="">
洵，均也。
		</region>
		<region typus="comment" subtype="" id="1421" explains="1420">
謂調均。
		</region>
		<region typus="original" subtype="" id="1422" explains="">
洵，龕也。
		</region>
		<region typus="comment" subtype="" id="1423" explains="1422">
未詳。
		</region>
	</paragraph>
	<paragraph index="258">
		<region typus="comment" subtype="疏_prefix" id="1424" explains="">
【疏】「洵，均也。洵，龕也」。
		</region>
		<region typus="comment" subtype="疏_body" id="1425" explains="1420,1422">
○釋曰：李巡曰：「洵，遍之均也。」郭云：「謂調均。」《大雅·桑柔》云：「苑彼桑柔，其下侯旬。」毛傳云：「旬言陰均也。」然則洵、旬音義同。洵又為龕，未詳。
		</region>
	</paragraph>
	<paragraph index="259">
		<region typus="original" subtype="" id="1426" explains="">
逮，遝也。
		</region>
		<region typus="comment" subtype="" id="1427" explains="1426">
（今荊楚人皆云遝。○鵷音遝。）
		</region>
	</paragraph>
	<paragraph index="260">
		<region typus="comment" subtype="疏_prefix" id="1428" explains="">
【疏】「逮，遝也」。
		</region>
		<region typus="comment" subtype="疏_body" id="1429" explains="1426">
○釋曰：亦謂相及，方俗語異耳。郭云：「今荊楚人皆云鵷。」
		</region>
	</paragraph>
	<paragraph index="261">
		<region typus="original" subtype="" id="1430" explains="">
是，則也。
		</region>
		<region typus="comment" subtype="" id="1431" explains="1430">
（是事可法則。）
		</region>
	</paragraph>
	<paragraph index="262">
		<region typus="comment" subtype="疏_prefix" id="1432" explains="">
【疏】「是，則也」。
		</region>
		<region typus="comment" subtype="疏_body" id="1433" explains="1430">
○釋曰：是不非，則法效也。郭云「是事可法則」，言不非之事，乃可為人法則。
		</region>
	</paragraph>
	<paragraph index="263">
		<region typus="original" subtype="" id="1434" explains="">
畫，形也。
		</region>
		<region typus="comment" subtype="" id="1435" explains="1434">
（畫者為形象。○畫音[B118]。）
		</region>
	</paragraph>
	<paragraph index="264">
		<region typus="comment" subtype="疏_prefix" id="1436" explains="">
【疏】「畫，形也」。
		</region>
		<region typus="comment" subtype="疏_body" id="1437" explains="1434">
○釋曰：郭云：「畫者為形象。」《考工記》云：「畫繢之事，．．．．．．土以黃，其象方，天時變，火以圜，山以章，水以龍，鳥獸蛇。」是畫者為形象也。
		</region>
	</paragraph>
	<paragraph index="265">
		<region typus="original" subtype="" id="1438" explains="">
賑，富也。
		</region>
		<region typus="comment" subtype="" id="1439" explains="1438">
（謂隱賑富有。○賑，之忍反。）
		</region>
	</paragraph>
	<paragraph index="266">
		<region typus="comment" subtype="疏_prefix" id="1440" explains="">
【疏】「賑，富也」。
		</region>
		<region typus="comment" subtype="疏_body" id="1441" explains="1438">
○釋曰：皆豐財也。郭云：「謂隱賑富有。」
		</region>
	</paragraph>
	<paragraph index="267">
		<region typus="original" subtype="" id="1442" explains="">
局，分也。
		</region>
		<region typus="comment" subtype="" id="1443" explains="1442">
（謂分部。○分，部問切。）
		</region>
	</paragraph>
	<paragraph index="268">
		<region typus="comment" subtype="疏_prefix" id="1444" explains="">
【疏】「局，分也」。
		</region>
		<region typus="comment" subtype="疏_body" id="1445" explains="1442">
○釋曰：成十六年《左傳》云：「離局，奸也。」杜注云：「遠其部曲為離局。」
		</region>
	</paragraph>
	<paragraph index="269">
		<region typus="original" subtype="" id="1446" explains="">
懠，怒也。
		</region>
		<region typus="comment" subtype="" id="1447" explains="1446">
（《詩》曰：「天之方懠。」音薺。）
		</region>
	</paragraph>
	<paragraph index="270">
		<region typus="comment" subtype="疏_prefix" id="1448" explains="">
【疏】「懠，怒也」。
		</region>
		<region typus="comment" subtype="疏_body" id="1449" explains="1446">
○釋曰：舍人曰：「懠，怒聲也。」郭云「《詩》曰：天之方懠」者，《大雅·版》篇文也。
		</region>
	</paragraph>
	<paragraph index="271">
		<region typus="original" subtype="" id="1450" explains="">
僁，聲也。
		</region>
		<region typus="comment" subtype="" id="1451" explains="1450">
（謂聲音。○僁音屑。）
		</region>
	</paragraph>
	<paragraph index="272">
		<region typus="comment" subtype="疏_prefix" id="1452" explains="">
【疏】「僁，聲也」。
		</region>
		<region typus="comment" subtype="疏_body" id="1453" explains="1450">
○釋曰：郭云：「謂聲音。」言聲音僁僁然也。
		</region>
	</paragraph>
	<paragraph index="273">
		<region typus="original" subtype="" id="1454" explains="">
葵，揆也。
		</region>
		<region typus="comment" subtype="" id="1455" explains="1454">
《詩》曰：「天子葵之。」
		</region>
		<region typus="original" subtype="" id="1456" explains="">
揆，度也。
		</region>
		<region typus="comment" subtype="" id="1457" explains="1454,1455,1456">
（商度。○度，徒各切。）
		</region>
	</paragraph>
	<paragraph index="274">
		<region typus="comment" subtype="疏_prefix" id="1458" explains="">
【疏】「葵，揆也。揆，度也」。
		</region>
		<region typus="comment" subtype="疏_body" id="1459" explains="1454,1456">
○釋曰：轉相解也。皆謂商度法。「《詩》曰：天子葵之」者，《小雅·采菽》文也。《鄘風·定之方中》云：「揆之以日。」
		</region>
	</paragraph>
	<paragraph index="275">
		<region typus="original" subtype="" id="1460" explains="">
逮，及也。
		</region>
	</paragraph>
	<paragraph index="276">
		<region typus="comment" subtype="疏_prefix" id="1461" explains="">
【疏】「逮，及也」。
		</region>
		<region typus="comment" subtype="疏_body" id="1462" explains="1460">
○釋曰：亦謂相及也。《大雅·桑柔》云：「荓雲不逮。」
		</region>
	</paragraph>
	<paragraph index="277">
		<region typus="original" subtype="" id="1463" explains="">
惄，饑也。
		</region>
		<region typus="comment" subtype="" id="1464" explains="1463">
（惄然饑意）
		</region>
	</paragraph>
	<paragraph index="278">
		<region typus="comment" subtype="疏_prefix" id="1465" explains="">
【疏】「惄，饑也」。
		</region>
		<region typus="comment" subtype="疏_body" id="1466" explains="1463">
○釋曰：李巡云：「惄，宿不食之饑也。」郭云：「惄然饑意。」《周南·汝濆》云：「惄如調饑。」毛傳云：「惄，饑意也。」鄭箋釋云：「惄，思也。」然則惄之為訓本為思耳。但饑之思食，意又惄然，故又以為饑。惄是饑之意，非饑之狀。故郭及毛傳皆言「饑意」。鄭箋以為思，義相接成也。
		</region>
	</paragraph>
	<paragraph index="279">
		<region typus="original" subtype="" id="1467" explains="">
眕，重也。
		</region>
		<region typus="comment" subtype="" id="1468" explains="1467">
（謂厚重，見《左傳》。○眕，之忍切。）
		</region>
	</paragraph>
	<paragraph index="280">
		<region typus="comment" subtype="疏_prefix" id="1469" explains="">
【疏】「眕，重也」。
		</region>
		<region typus="comment" subtype="疏_body" id="1470" explains="1467">
○釋曰：「謂厚重，見《左傳》」者，隱三年衛大夫石碏曰：「夫寵而不驕，驕而能降，降而不憾，憾而能眕者，鮮矣。」杜注云：「如此者少也。降其身則必恨，恨則思亂，不能自安自重。」是也。
		</region>
	</paragraph>
	<paragraph index="281">
		<region typus="original" subtype="" id="1471" explains="">
獵，虐也。
		</region>
		<region typus="comment" subtype="" id="1472" explains="1471">
（淩獵暴虐。）
		</region>
	</paragraph>
	<paragraph index="282">
		<region typus="comment" subtype="疏_prefix" id="1473" explains="">
【疏】「獵，虐也」。
		</region>
		<region typus="comment" subtype="疏_body" id="1474" explains="1471">
○釋曰：儠謂從禽也必暴害於物，故云虐。郭云：「淩獵暴虐。」
		</region>
	</paragraph>
	<paragraph index="283">
		<region typus="original" subtype="" id="1475" explains="">
土，田也。
		</region>
		<region typus="comment" subtype="" id="1476" explains="1475">
（別二名。）
		</region>
	</paragraph>
	<paragraph index="284">
		<region typus="comment" subtype="疏_prefix" id="1477" explains="">
【疏】「土，田也」。
		</region>
		<region typus="comment" subtype="疏_body" id="1478" explains="1475">
○釋曰：別地之二名也。《白虎通》云：「中央者土，土主吐舍萬物，上之為言吐也。」《釋名》云：「土，乙耕者曰田。田者填也，五稼填滿其中也。」
		</region>
	</paragraph>
	<paragraph index="285">
		<region typus="original" subtype="" id="1479" explains="">
戍，遏也。
		</region>
		<region typus="comment" subtype="" id="1480" explains="1479">
（戍守所以止寇賊。）
		</region>
	</paragraph>
	<paragraph index="286">
		<region typus="comment" subtype="疏_prefix" id="1481" explains="">
【疏】「戍，遏也」。
		</region>
		<region typus="comment" subtype="疏_body" id="1482" explains="1479">
○釋曰：遏，止也。郭云：「戍守所以止寇賊。」《春秋》：公子買戍衛。
		</region>
	</paragraph>
	<paragraph index="287">
		<region typus="original" subtype="" id="1483" explains="">
師，人也。
		</region>
		<region typus="comment" subtype="" id="1484" explains="1483">
（謂人眾。）
		</region>
	</paragraph>
	<paragraph index="288">
		<region typus="comment" subtype="疏_prefix" id="1485" explains="">
【疏】「師，人也」。
		</region>
		<region typus="comment" subtype="疏_body" id="1486" explains="1483">
○釋曰：師，眾也。《周禮·大司馬》：「二千五百人為師。」故郭云：「謂人眾。」
		</region>
	</paragraph>
	<paragraph index="289">
		<region typus="original" subtype="" id="1487" explains="">
硈，鞏也。
		</region>
		<region typus="comment" subtype="" id="1488" explains="1487">
（硈然堅固。○硞，苦角切。）
		</region>
	</paragraph>
	<paragraph index="290">
		<region typus="comment" subtype="疏_prefix" id="1489" explains="">
【疏】「硈，鞏也」。
		</region>
		<region typus="comment" subtype="疏_body" id="1490" explains="1487">
○釋曰：謂牢固。《易·文言》云：「確乎其不可拔。」又《革卦·初九》云：「鞏用黃牛之革。」若如此說，硈（苦學力）當從告。《說文》別有硈，苦八切，石堅也。字雖小異，其義則同。
		</region>
	</paragraph>
	<paragraph index="291">
		<region typus="original" subtype="" id="1491" explains="">
棄，忘也。
		</region>
	</paragraph>
	<paragraph index="292">
		<region typus="comment" subtype="疏_prefix" id="1492" explains="">
【疏】「棄，忘也」。
		</region>
		<region typus="comment" subtype="疏_body" id="1493" explains="1491">
○釋曰：心遺忘。《小雅·穀風》云：「棄我如遺。」
		</region>
	</paragraph>
	<paragraph index="293">
		<region typus="original" subtype="" id="1494" explains="">
囂，閑也。
		</region>
		<region typus="comment" subtype="" id="1495" explains="1494">
（囂然，閑暇貌。○囂，丘力切。）
		</region>
		<region typus="original" subtype="" id="1496" explains="">
謀，心也。
		</region>
		<region typus="comment" subtype="" id="1497" explains="1494,1495,1496">
（謀慮以心。）
		</region>
		<region typus="original" subtype="" id="1498" explains="">
獻，聖也。
		</region>
		<region typus="comment" subtype="" id="1499" explains="1494,1495,1496,1497,1498">
（諡法曰：「聰明睿智曰獻。」）
		</region>
	</paragraph>
	<paragraph index="294">
		<region typus="comment" subtype="疏_prefix" id="1500" explains="">
【疏】「囂閑」至「聖也」。
		</region>
		<region typus="comment" subtype="疏_body" id="1501" explains="1494,1496,1498">
○釋曰：郭云：「《諡法》曰：聰明睿智曰獻。」《諡法》者，周書篇名也。
		</region>
	</paragraph>
	<paragraph index="295">
		<region typus="original" subtype="" id="1502" explains="">
裏，邑也。
		</region>
		<region typus="comment" subtype="" id="1503" explains="1502">
（謂邑居。）
		</region>
	</paragraph>
	<paragraph index="296">
		<region typus="comment" subtype="疏_prefix" id="1504" explains="">
【疏】「裏，邑也」。
		</region>
		<region typus="comment" subtype="疏_body" id="1505" explains="1502">
○釋曰：謂邑居也。《論語》云：「裏仁為美。」《王制》云：「凡居民，量地以製邑。」
		</region>
	</paragraph>
	<paragraph index="297">
		<region typus="original" subtype="" id="1506" explains="">
襄，除也。
		</region>
		<region typus="comment" subtype="" id="1507" explains="1506">
（《詩》曰：「不可襄。」）
		</region>
	</paragraph>
	<paragraph index="298">
		<region typus="comment" subtype="疏_prefix" id="1508" explains="">
【疏】「襄，除也」。
		</region>
		<region typus="comment" subtype="疏_body" id="1509" explains="1506">
○釋曰：謂除去也。
		</region>
	</paragraph>
	<paragraph index="299">
		<region typus="comment" subtype="注_prefix" id="1510" explains="">
【注】「《詩》曰：不可襄」
		</region>
		<region typus="comment" subtype="注_body" id="1511" explains="1507">
者，《鄘風·牆有茨》文也。
		</region>
	</paragraph>
	<paragraph index="300">
		<region typus="original" subtype="" id="1512" explains="">
振，古也。
		</region>
		<region typus="comment" subtype="" id="1513" explains="1512">
（《詩》曰：「振古如茲。」猶云久若此。）
		</region>
	</paragraph>
	<paragraph index="301">
		<region typus="comment" subtype="疏_prefix" id="1514" explains="">
【疏】「振，古也」。
		</region>
		<region typus="comment" subtype="疏_body" id="1515" explains="1512">
○釋曰：言久故也。
		</region>
	</paragraph>
	<paragraph index="302">
		<region typus="comment" subtype="注_prefix" id="1516" explains="">
【注】「《詩》曰：振古如茲，猶云久若此」
		</region>
		<region typus="comment" subtype="注_body" id="1517" explains="1513">
者，案《周頌·載芟》云：「匪今斯今，振古如茲。」毛傳云：「振，自也。」鄭箋云：「振亦古也。言脩德行禮，莫不獲報，乃古古而如此，所由來者久，非適今時。」是也。
		</region>
	</paragraph>
	<paragraph index="303">
		<region typus="original" subtype="" id="1518" explains="">
{封心}，怨也。
		</region>
		<region typus="comment" subtype="" id="1519" explains="1518">
（○{封心}音隊。）
		</region>
	</paragraph>
	<paragraph index="304">
		<region typus="comment" subtype="疏_prefix" id="1520" explains="">
【疏】「封心，怨也」。
		</region>
		<region typus="comment" subtype="疏_body" id="1521" explains="1518">
○釋曰：謂怨振。《左傳》曰：「以死誰封心。」
		</region>
	</paragraph>
	<paragraph index="305">
		<region typus="original" subtype="" id="1522" explains="">
縭，介也。
		</region>
		<region typus="comment" subtype="" id="1523" explains="1522">
（縭者，係。介猶閡。○縭音離。）
		</region>
	</paragraph>
	<paragraph index="306">
		<region typus="comment" subtype="疏_prefix" id="1524" explains="">
【疏】「縭，介也」。
		</region>
		<region typus="comment" subtype="疏_body" id="1525" explains="1522">
○釋曰：郭云「縭者，係。介猶閡」，以釋水云：「縭，緌也。」緌係著則介閡也。
		</region>
	</paragraph>
	<paragraph index="307">
		<region typus="original" subtype="" id="1526" explains="">
號，謼也。
		</region>
		<region typus="comment" subtype="" id="1527" explains="1526">
（今江東皆言謼。○號音毫。謼，火胡切。）
		</region>
	</paragraph>
	<paragraph index="308">
		<region typus="comment" subtype="疏_prefix" id="1528" explains="">
【疏】「號，謼也」。
		</region>
		<region typus="comment" subtype="疏_body" id="1529" explains="1526">
○釋曰：謂叫謼也。《小雅·賓之初筵》云：「載號載呶。」郭云：「今江東皆言謼。」
		</region>
	</paragraph>
	<paragraph index="309">
		<region typus="original" subtype="" id="1530" explains="">
凶，咎也。
		</region>
	</paragraph>
	<paragraph index="310">
		<region typus="comment" subtype="疏_prefix" id="1531" explains="">
【疏】「凶，咎也」。
		</region>
		<region typus="comment" subtype="疏_body" id="1532" explains="1530">
○釋曰：謂咎惡也。通見《詩》、《書》。
		</region>
	</paragraph>
	<paragraph index="311">
		<region typus="original" subtype="" id="1533" explains="">
苞，稹也。
		</region>
		<region typus="comment" subtype="" id="1534" explains="1533">
（今人呼物叢緻者為稹。）
		</region>
	</paragraph>
	<paragraph index="312">
		<region typus="comment" subtype="疏_prefix" id="1535" explains="">
【疏】「苞，稹也」。
		</region>
		<region typus="comment" subtype="疏_body" id="1536" explains="1533">
○釋曰：郭云：「今人呼物叢緻者為稹。」孫炎曰：「物叢生曰苞。」齊人名曰稹。」《唐風·鴇羽》云：「集於苞栩。」毛傳云：「苞，稹。」鄭箋云：「稹者，根相迫迮梱緻。」亦謂叢生也。
		</region>
	</paragraph>
	<paragraph index="313">
		<region typus="original" subtype="" id="1537" explains="">
逜，寤也。
		</region>
		<region typus="comment" subtype="" id="1538" explains="1537">
（相於寤。○逜音寤。）
		</region>
	</paragraph>
	<paragraph index="314">
		<region typus="comment" subtype="疏_prefix" id="1539" explains="">
【疏】「逜，寤也」。
		</region>
		<region typus="comment" subtype="疏_body" id="1540" explains="1537">
○釋曰：逜謂相干也。寐而覺之曰寤。郭云：「相干寤。」
		</region>
	</paragraph>
	<paragraph index="315">
		<region typus="original" subtype="" id="1541" explains="">
顁，題也。
		</region>
		<region typus="comment" subtype="" id="1542" explains="1541">
（題，額也。《詩》曰：「麟之定。」○顁，了佞切。）
		</region>
	</paragraph>
	<paragraph index="316">
		<region typus="comment" subtype="疏_prefix" id="1543" explains="">
【疏】「顁，題也」。
		</region>
		<region typus="comment" subtype="疏_body" id="1544" explains="1541">
○釋曰：皆謂額也。
		</region>
	</paragraph>
	<paragraph index="317">
		<region typus="comment" subtype="注_prefix" id="1545" explains="">
【注】「《詩》曰：麟之定」
		</region>
		<region typus="comment" subtype="注_body" id="1546" explains="1542">
者，《周南·麟之趾》文也。
		</region>
	</paragraph>
	<paragraph index="318">
		<region typus="original" subtype="" id="1547" explains="">
猷、肯，可也。
		</region>
		<region typus="comment" subtype="" id="1548" explains="1547">
（《詩》曰：「猷來無棄。」肯，今通言。）
		</region>
	</paragraph>
	<paragraph index="319">
		<region typus="comment" subtype="疏_prefix" id="1549" explains="">
【疏】「猷、肯，可也」。
		</region>
		<region typus="comment" subtype="疏_body" id="1550" explains="1547">
○釋曰：皆肯可也。
		</region>
	</paragraph>
	<paragraph index="320">
		<region typus="comment" subtype="注_prefix" id="1551" explains="">
【注】「《詩》曰：猷來無棄」
		</region>
		<region typus="comment" subtype="注_body" id="1552" explains="1548">
者，《魏風·陟岵》文也。「肯，今通言」者，《邶風·終風》云：「惠然肯來。」是也。
		</region>
	</paragraph>
	<paragraph index="321">
		<region typus="original" subtype="" id="1553" explains="">
務，侮也。
		</region>
		<region typus="comment" subtype="" id="1554" explains="1553">
（《詩》曰：「外禦其侮。」）
		</region>
	</paragraph>
	<paragraph index="322">
		<region typus="comment" subtype="疏_prefix" id="1555" explains="">
【疏】「務，侮也」。
		</region>
		<region typus="comment" subtype="疏_body" id="1556" explains="1553">
○釋曰：謂輕侮也。注「《詩》曰：外禦其侮」，《小雅·棠棣》文也。
		</region>
	</paragraph>
	<paragraph index="323">
		<region typus="original" subtype="" id="1557" explains="">
貽，遺也。
		</region>
		<region typus="comment" subtype="" id="1558" explains="1557">
（相歸遺。○遺，唯季切。）
		</region>
	</paragraph>
	<paragraph index="324">
		<region typus="comment" subtype="疏_prefix" id="1559" explains="">
【疏】「貽，遺也」。
		</region>
		<region typus="comment" subtype="疏_body" id="1560" explains="1557">
○釋曰：謂相歸遺。《詩》云：「貽我握椒。」
		</region>
	</paragraph>
	<paragraph index="325">
		<region typus="original" subtype="" id="1561" explains="">
貿，買也。
		</region>
		<region typus="comment" subtype="" id="1562" explains="1561">
（廣二名。）
		</region>
	</paragraph>
	<paragraph index="326">
		<region typus="comment" subtype="疏_prefix" id="1563" explains="">
【疏】「貿，買也」。
		</region>
		<region typus="comment" subtype="疏_body" id="1564" explains="1561">
○釋曰：貿，市也。又為買。郭云：「廣二名。」《詩》云：「抱布貿絲。」
		</region>
	</paragraph>
	<paragraph index="327">
		<region typus="original" subtype="" id="1565" explains="">
賄，財也。
		</region>
	</paragraph>
	<paragraph index="328">
		<region typus="comment" subtype="疏_prefix" id="1566" explains="">
【疏】「賄，財也」。
		</region>
		<region typus="comment" subtype="疏_body" id="1567" explains="1565">
○釋曰：財帛總名賄。《周禮·塚宰職》云：「商賈阜通貨賄。」鄭注云：「布帛曰賄。」
		</region>
	</paragraph>
	<paragraph index="329">
		<region typus="original" subtype="" id="1568" explains="">
甲，狎也。
		</region>
		<region typus="comment" subtype="" id="1569" explains="1568">
（謂習狎。）
		</region>
	</paragraph>
	<paragraph index="330">
		<region typus="comment" subtype="疏_prefix" id="1570" explains="">
【疏】「甲，狎也」。
		</region>
		<region typus="comment" subtype="疏_body" id="1571" explains="1568">
○釋曰：謂狎習也。《衛風·芄蘭》云：「能不我甲。」《左傳》曰：「水濡，民狎而玩之。」
		</region>
	</paragraph>
	<paragraph index="331">
		<region typus="original" subtype="" id="1572" explains="">
菼，騅也。，薍也。
		</region>
		<region typus="comment" subtype="" id="1573" explains="1572">
（《詩》曰：「毳衣如。」草色如騅，在青白之間。○，他敢切。薍，五患切。）
		</region>
	</paragraph>
	<paragraph index="332">
		<region typus="comment" subtype="疏_prefix" id="1574" explains="">
【疏】「菼，騅也。，薍也」。
		</region>
		<region typus="comment" subtype="疏_body" id="1575" explains="1572">
○釋曰：廣異言也。
		</region>
	</paragraph>
	<paragraph index="333">
		<region typus="comment" subtype="注_prefix" id="1576" explains="">
【注】「《詩》曰：毳衣如」
		</region>
		<region typus="comment" subtype="注_body" id="1577" explains="1573">
者，《王風·大車》文也。毛傳云：「，騅也，蘆之初生者也。」鄭箋云：「，薍也。」以傳解色，未辨草名，故定之也。郭云「草色如騅，在青白之間」者，以《釋畜》云「蒼白雜毛騅」故也。
		</region>
	</paragraph>
	<paragraph index="334">
		<region typus="original" subtype="" id="1578" explains="">
粲，餐也。
		</region>
		<region typus="comment" subtype="" id="1579" explains="1578">
（今河北人呼食為餐。○餐音孫。）
		</region>
	</paragraph>
	<paragraph index="335">
		<region typus="comment" subtype="疏_prefix" id="1580" explains="">
【疏】「粲，餐也」。
		</region>
		<region typus="comment" subtype="疏_body" id="1581" explains="1578">
○釋曰：謂餐食也。郭云：「今河北人呼食為粲。」《鄭風·緇衣》云：「還予授子之粲兮。」鄭箋云：「自館還，在采地之都，我則設餐以授之，愛之，欲飲食之。」
		</region>
	</paragraph>
	<paragraph index="336">
		<region typus="original" subtype="" id="1582" explains="">
渝，變也。
		</region>
		<region typus="comment" subtype="" id="1583" explains="1582">
（謂變易。）
		</region>
	</paragraph>
	<paragraph index="337">
		<region typus="comment" subtype="疏_prefix" id="1584" explains="">
【疏】「渝，變也」。
		</region>
		<region typus="comment" subtype="疏_body" id="1585" explains="1582">
○釋曰：謂變易也。詩曰：「赦命不渝。」
		</region>
	</paragraph>
	<paragraph index="338">
		<region typus="original" subtype="" id="1586" explains="">
宜，肴也。
		</region>
		<region typus="comment" subtype="" id="1587" explains="1586">
（《詩》曰：「與子宜之。」）
		</region>
	</paragraph>
	<paragraph index="339">
		<region typus="comment" subtype="疏_prefix" id="1588" explains="">
【疏】「宜，肴也」。
		</region>
		<region typus="comment" subtype="疏_body" id="1589" explains="1586">
○釋曰：謂肴饌也。李巡曰：「飲酒之肴也。」
		</region>
	</paragraph>
	<paragraph index="340">
		<region typus="comment" subtype="注_prefix" id="1590" explains="">
【注】「《詩》曰：與子宜之」
		</region>
		<region typus="comment" subtype="注_body" id="1591" explains="1587">
者，《鄭風·女曰雞鳴》文也。
		</region>
	</paragraph>
	<paragraph index="341">
		<region typus="original" subtype="" id="1592" explains="">
夷，悅也。
		</region>
		<region typus="comment" subtype="" id="1593" explains="1592">
（《詩》曰：「我心則夷。」）
		</region>
	</paragraph>
	<paragraph index="342">
		<region typus="comment" subtype="疏_prefix" id="1594" explains="">
【疏】「夷，悅也」。
		</region>
		<region typus="comment" subtype="疏_body" id="1595" explains="1592">
○釋曰：謂喜悅也。
		</region>
	</paragraph>
	<paragraph index="343">
		<region typus="comment" subtype="注_prefix" id="1596" explains="">
【注】「《詩》曰：我心則夷」
		</region>
		<region typus="comment" subtype="注_body" id="1597" explains="1593">
者，《召南·草蟲》文。
		</region>
	</paragraph>
	<paragraph index="344">
		<region typus="original" subtype="" id="1598" explains="">
顛，頂也。
		</region>
		<region typus="comment" subtype="" id="1599" explains="1598">
（頭上。）
		</region>
	</paragraph>
	<paragraph index="345">
		<region typus="comment" subtype="疏_prefix" id="1600" explains="">
【疏】「顛，頂也」。
		</region>
		<region typus="comment" subtype="疏_body" id="1601" explains="1598">
○釋曰：謂頭上也。《詩》曰：「有馬白顛。」
		</region>
	</paragraph>
	<paragraph index="346">
		<region typus="original" subtype="" id="1602" explains="">
耋，老也。
		</region>
		<region typus="comment" subtype="" id="1603" explains="1602">
（八十為耋。○耋音迭。）
		</region>
	</paragraph>
	<paragraph index="347">
		<region typus="comment" subtype="疏_prefix" id="1604" explains="">
【疏】「耋，老也」。
		</region>
		<region typus="comment" subtype="疏_body" id="1605" explains="1602">
○釋曰：耋，鐵也。孫炎曰：「老人面如鐵色。」郭云：「八十為耋。」《詩·秦風·車鄰》云：「逝者其耋。」毛傳云：「八十曰耋。」《易·離卦》云：「大耋之嗟。」鄭注云：「年逾七十。」僖九年《左傳》曰：「伯舅耋老。」服虔云：「七十曰耋。」此及《詩傳》言八十曰耋者，耋有七十、八十，無正文也。《詩》以仕者七十致事。仕者慮已之耋，欲得早致事，故以為八十。此用《詩傳》為說，故與之同。
		</region>
	</paragraph>
	<paragraph index="348">
		<region typus="original" subtype="" id="1606" explains="">
輶，輕也。
		</region>
		<region typus="comment" subtype="" id="1607" explains="1606">
（《詩》曰：「德如毛。」○，酋。）
		</region>
	</paragraph>
	<paragraph index="349">
		<region typus="comment" subtype="疏_prefix" id="1608" explains="">
【疏】「輶，輕也」。
		</region>
		<region typus="comment" subtype="疏_body" id="1609" explains="1606">
○釋曰：謂輕微也。
		</region>
	</paragraph>
	<paragraph index="350">
		<region typus="comment" subtype="注_prefix" id="1610" explains="">
【注】「《詩》曰：德如毛」
		</region>
		<region typus="comment" subtype="注_body" id="1611" explains="1607">
者，《大雅·烝民》文。
		</region>
	</paragraph>
	<paragraph index="351">
		<region typus="original" subtype="" id="1612" explains="">
俴，淺也。
		</region>
		<region typus="comment" subtype="" id="1613" explains="1612">
（《詩》曰：「小戎俴收。」○俴音踐。）
		</region>
	</paragraph>
	<paragraph index="352">
		<region typus="comment" subtype="疏_prefix" id="1614" explains="">
【疏】「俴，淺也」。
		</region>
		<region typus="comment" subtype="疏_body" id="1615" explains="1612">
○釋曰：謂淺近。
		</region>
	</paragraph>
	<paragraph index="353">
		<region typus="comment" subtype="注_prefix" id="1616" explains="">
【注】「《詩》曰：小戎俴收」
		</region>
		<region typus="comment" subtype="注_body" id="1617" explains="1613">
者，《秦風·小戎》文也。
		</region>
	</paragraph>
	<paragraph index="354">
		<region typus="original" subtype="" id="1618" explains="">
綯，絞也。
		</region>
		<region typus="comment" subtype="" id="1619" explains="1618">
（糾絞繩索。○綯音陶。）
		</region>
	</paragraph>
	<paragraph index="355">
		<region typus="comment" subtype="疏_prefix" id="1620" explains="">
【疏】「綯，絞也」。
		</region>
		<region typus="comment" subtype="疏_body" id="1621" explains="1618">
○釋曰：謂糾絞繩索也。李巡曰：「繩之絞也。」《豳·七月》云：「宵爾索綯」。
		</region>
	</paragraph>
	<paragraph index="356">
		<region typus="original" subtype="" id="1622" explains="">
訛，化也。
		</region>
		<region typus="comment" subtype="" id="1623" explains="1622">
（《詩》曰：「四國是訛。」）
		</region>
	</paragraph>
	<paragraph index="357">
		<region typus="comment" subtype="疏_prefix" id="1624" explains="">
【疏】「訛，化也」。
		</region>
		<region typus="comment" subtype="疏_body" id="1625" explains="1622">
○釋曰：匡正之化也。
		</region>
	</paragraph>
	<paragraph index="358">
		<region typus="comment" subtype="注_prefix" id="1626" explains="">
【注】「《詩》曰：四國是訛」
		</region>
		<region typus="comment" subtype="注_body" id="1627" explains="1623">
者，《豳風·破斧》文。
		</region>
	</paragraph>
	<paragraph index="359">
		<region typus="original" subtype="" id="1628" explains="">
跋，躐也。
		</region>
		<region typus="comment" subtype="" id="1629" explains="1628">
《詩》曰：「狼跋其胡。」
		</region>
		<region typus="original" subtype="" id="1630" explains="">
疐，跲也。
		</region>
		<region typus="comment" subtype="" id="1631" explains="1628,1629,1630">
（《詩》曰：「載疐其尾。」○躐音獵。疐音致。跲，其葉切。）
		</region>
	</paragraph>
	<paragraph index="360">
		<region typus="comment" subtype="疏_prefix" id="1632" explains="">
【疏】「跋，躐也。疐，跲也」。
		</region>
		<region typus="comment" subtype="疏_body" id="1633" explains="1628,1630">
○釋曰：李巡曰：「跋前行曰躐跲，郤頓曰疐。」
		</region>
	</paragraph>
	<paragraph index="361">
		<region typus="comment" subtype="注_prefix" id="1634" explains="">
【注】「《詩》曰：狼跋其胡，載疐其尾」
		</region>
		<region typus="comment" subtype="注_body" id="1635" explains="1629,1631">
者，《豳風·狼跋》文也。《說文》云：「跋、蹎，丁千切；跲，躓，竹二切。躓即疐也。然則跋與疐皆是顛倒之類。以跋為躐者，謂跋其胡而倒躓耳。毛傳云：「老狼有胡」，謂領下垂胡：「進則躐其胡」，謂躐胡而前倒也；「退則跲其尾」，謂卻頓而倒於尾上也。
		</region>
	</paragraph>
	<paragraph index="362">
		<region typus="original" subtype="" id="1636" explains="">
烝，塵也。
		</region>
		<region typus="comment" subtype="" id="1637" explains="1636">
（人眾所以生塵埃。）
		</region>
	</paragraph>
	<paragraph index="363">
		<region typus="comment" subtype="疏_prefix" id="1638" explains="">
【疏】「烝，塵也」。
		</region>
		<region typus="comment" subtype="疏_body" id="1639" explains="1636">
○釋曰：孫炎曰：「烝，物久之塵。」《小雅·南有嘉魚》云：「烝然罩罩。」郭云：「人眾所以生塵埃。」
		</region>
	</paragraph>
	<paragraph index="364">
		<region typus="original" subtype="" id="1640" explains="">
戎，相也。
		</region>
		<region typus="comment" subtype="" id="1641" explains="1640">
（相佐助。）
		</region>
	</paragraph>
	<paragraph index="365">
		<region typus="comment" subtype="疏_prefix" id="1642" explains="">
【疏】「戎，相也」。
		</region>
		<region typus="comment" subtype="疏_body" id="1643" explains="1640">
○釋曰：相，如字，注同。一云相助也，息亮切，故注云「相佐助」也。
		</region>
	</paragraph>
	<paragraph index="366">
		<region typus="original" subtype="" id="1644" explains="">
飫，私也。
		</region>
		<region typus="comment" subtype="" id="1645" explains="1644">
（宴飲之私。）
		</region>
	</paragraph>
	<paragraph index="367">
		<region typus="comment" subtype="疏_prefix" id="1646" explains="">
【疏】「飫，私也」。
		</region>
		<region typus="comment" subtype="疏_body" id="1647" explains="1644">
○釋曰：孫炎曰：「飫，非公朝，私飲酒也。」郭云：「宴飲之私。」《小雅·棠棣》云：「飲酒之飫。」毛傳云：「飫，私也。不脫屨升堂謂之飫。」鄭箋云：「私者，圖非常之事。若議大疑於堂，則有飫禮焉。聽朝為公。」《周語》曰：「王公立飫。」
		</region>
	</paragraph>
	<paragraph index="368">
		<region typus="original" subtype="" id="1648" explains="">
孺，屬也。
		</region>
		<region typus="comment" subtype="" id="1649" explains="1648">
（謂親屬）
		</region>
	</paragraph>
	<paragraph index="369">
		<region typus="comment" subtype="疏_prefix" id="1650" explains="">
【疏】「孺，屬也」。
		</region>
		<region typus="comment" subtype="疏_body" id="1651" explains="1648">
○釋曰：李巡云：「孺，骨肉相親屬也。」《常棣》云：「和樂且孺。」毛傳云：「九族會曰和。孺，屬也。」鄭箋云：「屬者，昭穆相次序。」
		</region>
	</paragraph>
	<paragraph index="370">
		<region typus="original" subtype="" id="1652" explains="">
幕，暮也。
		</region>
		<region typus="comment" subtype="" id="1653" explains="1652">
（幕然暮夜。）
		</region>
	</paragraph>
	<paragraph index="371">
		<region typus="comment" subtype="疏_prefix" id="1654" explains="">
【疏】「幕，暮也」。
		</region>
		<region typus="comment" subtype="疏_body" id="1655" explains="1652">
○釋曰：幕然暮夜也。
		</region>
	</paragraph>
	<paragraph index="372">
		<region typus="original" subtype="" id="1656" explains="">
煽，熾也。熾，盛也。
		</region>
		<region typus="comment" subtype="" id="1657" explains="1656">
（互相訓。煽義見《詩》。）
		</region>
	</paragraph>
	<paragraph index="373">
		<region typus="comment" subtype="疏_prefix" id="1658" explains="">
【疏】「煽，熾也。熾，盛也」。
		</region>
		<region typus="comment" subtype="疏_body" id="1659" explains="1656">
○釋曰：轉相解也。皆嬖寵熾盛也。
		</region>
	</paragraph>
	<paragraph index="374">
		<region typus="comment" subtype="注_prefix" id="1660" explains="">
【注】「煽義見《詩》」
		</region>
		<region typus="comment" subtype="注_body" id="1661" explains="1657">
者，《小雅·十月之交》云：「豔妻煽方處。」
		</region>
	</paragraph>
	<paragraph index="375">
		<region typus="original" subtype="" id="1662" explains="">
柢，本也。
		</region>
		<region typus="comment" subtype="" id="1663" explains="1662">
（謂根本。○柢音帝。）
		</region>
	</paragraph>
	<paragraph index="376">
		<region typus="comment" subtype="疏_prefix" id="1664" explains="">
【疏】「柢，本也」。
		</region>
		<region typus="comment" subtype="疏_body" id="1665" explains="1662">
○釋曰：謂根本也。《周禮·其瑞》云：「四圭有邸。」鄭司農云：「於中央為璧，圭者其四面，一玉俱成。」即引此文云：「邸，本也。圭本著於璧，故四圭有邸，圭末四出故也。」又曰：「兩圭有邸。」後鄭云：「僢而同邸。」皆謂本也。柢、邸音義同。
		</region>
	</paragraph>
	<paragraph index="377">
		<region typus="original" subtype="" id="1666" explains="">
窕，閒也。
		</region>
		<region typus="comment" subtype="" id="1667" explains="1666">
（窈窕閒隙。○閒音閑。）
		</region>
	</paragraph>
	<paragraph index="378">
		<region typus="comment" subtype="疏_prefix" id="1668" explains="">
【疏】「窕，閒也」。
		</region>
		<region typus="comment" subtype="疏_body" id="1669" explains="1666">
○釋曰：窈窕間隙也。《詩·周南·關雎》云：「窈窕淑女。」毛傳云：「窈窕幽閒。」鄭箋云：「幽閒深宮。」皆謂淑女所處之宮，形狀窈窕然。
		</region>
	</paragraph>
	<paragraph index="379">
		<region typus="original" subtype="" id="1670" explains="">
淪，率也。
		</region>
		<region typus="comment" subtype="" id="1671" explains="1670">
（相率使。）
		</region>
	</paragraph>
	<paragraph index="380">
		<region typus="comment" subtype="疏_prefix" id="1672" explains="">
【疏】「淪，率也」。
		</region>
		<region typus="comment" subtype="疏_body" id="1673" explains="1670">
○釋曰：謂相牽率。郭云：「相率使。」《小雅·雨無正》云：「無淪胥以鋪。」
		</region>
	</paragraph>
	<paragraph index="381">
		<region typus="original" subtype="" id="1674" explains="">
罹，毒也。
		</region>
		<region typus="comment" subtype="" id="1675" explains="1674">
（憂思慘毒。）
		</region>
	</paragraph>
	<paragraph index="382">
		<region typus="comment" subtype="疏_prefix" id="1676" explains="">
【疏】「罹，毒也」。
		</region>
		<region typus="comment" subtype="疏_body" id="1677" explains="1674">
○釋曰：釋詁云：「罹，憂也。」郭云：「憂思慘毒。」《小雅·小弁》云：「我獨於罹。」
		</region>
	</paragraph>
	<paragraph index="383">
		<region typus="original" subtype="" id="1678" explains="">
檢，同也。
		</region>
		<region typus="comment" subtype="" id="1679" explains="1678">
（模範同等。）
		</region>
	</paragraph>
	<paragraph index="384">
		<region typus="comment" subtype="疏_prefix" id="1680" explains="">
【疏】「檢，同也」。
		</region>
		<region typus="comment" subtype="疏_body" id="1681" explains="1678">
○釋曰：檢模範也。郭云：「模範同等。」《說文》云：「書署也。」
		</region>
	</paragraph>
	<paragraph index="385">
		<region typus="original" subtype="" id="1682" explains="">
郵，過也。
		</region>
		<region typus="comment" subtype="" id="1683" explains="1682">
（道路所經過。）
		</region>
	</paragraph>
	<paragraph index="386">
		<region typus="comment" subtype="疏_prefix" id="1684" explains="">
【疏】「郵，過也」。
		</region>
		<region typus="comment" subtype="疏_body" id="1685" explains="1682">
○釋曰：郵謂郵亭。過，經過也。郭云：「道路所經過。」《郊特牲》云：「郵表叕。」
		</region>
	</paragraph>
	<paragraph index="387">
		<region typus="original" subtype="" id="1686" explains="">
遜，遯也。
		</region>
		<region typus="comment" subtype="" id="1687" explains="1686">
（謂逃去。）
		</region>
	</paragraph>
	<paragraph index="388">
		<region typus="comment" subtype="疏_prefix" id="1688" explains="">
【疏】「遜，遯也」。
		</region>
		<region typus="comment" subtype="疏_body" id="1689" explains="1686">
○釋曰：謂逃去也。《春秋》莊元年：「夫人薑氏孫於齊。」《公羊傳》曰：「孫者何？孫猶孫也。內諱奔，謂之孫。」《穀梁傳》曰：「孫之為言猶孫，諱奔也。」
		</region>
	</paragraph>
	<paragraph index="389">
		<region typus="original" subtype="" id="1690" explains="">
斃，踣也。
		</region>
		<region typus="comment" subtype="" id="1691" explains="1690">
前覆。
		</region>
		<region typus="original" subtype="" id="1692" explains="">
僨，僵也。
		</region>
		<region typus="comment" subtype="" id="1693" explains="1690,1691,1692">
（卻偃。○斃音弊。踣，蒲北切。僨音糞。僵音薑。）
		</region>
	</paragraph>
	<paragraph index="390">
		<region typus="comment" subtype="疏_prefix" id="1694" explains="">
【疏】「斃，踣也。僨，僵也」。
		</region>
		<region typus="comment" subtype="疏_body" id="1695" explains="1690,1692">
○釋曰：前卻、顛倒之名也。斃又謂之踣，皆前覆也。《檀弓》云：「射之斃。」鄭注云：「斃，仆也。」然則又為仆。僨謂之僵，皆仰偃也。《左傳》曰：「鄭伯之車僨於濟。」
		</region>
	</paragraph>
	<paragraph index="391">
		<region typus="original" subtype="" id="1696" explains="">
畛，殄也。
		</region>
		<region typus="comment" subtype="" id="1697" explains="1696">
（謂殄絕。）
		</region>
	</paragraph>
	<paragraph index="392">
		<region typus="comment" subtype="疏_prefix" id="1698" explains="">
【疏】「畛，殄也」。
		</region>
		<region typus="comment" subtype="疏_body" id="1699" explains="1696">
○釋曰：謂畛絕也。《周頌·載芟》云：「徂隰徂畛。」毛傳曰：「畛，場也。」《地官·遂人》云：「十夫有溝，溝上有畛。」則畛謂地畔之徑路也。至此而易之，故以畛為場。易則地絕，故得為畛。
		</region>
	</paragraph>
	<paragraph index="393">
		<region typus="original" subtype="" id="1700" explains="">
曷，盍也。
		</region>
		<region typus="comment" subtype="" id="1701" explains="1700">
（盍，何不。）
		</region>
	</paragraph>
	<paragraph index="394">
		<region typus="comment" subtype="疏_prefix" id="1702" explains="">
【疏】「曷，盍也」。
		</region>
		<region typus="comment" subtype="疏_body" id="1703" explains="1700">
○釋曰：郭云：「盍，何不也。」《論語》曰：「盍各言爾志。」
		</region>
	</paragraph>
	<paragraph index="395">
		<region typus="original" subtype="" id="1704" explains="">
虹，潰也。
		</region>
		<region typus="comment" subtype="" id="1705" explains="1704">
（謂濆敗。○潰音會。）
		</region>
	</paragraph>
	<paragraph index="396">
		<region typus="comment" subtype="疏_prefix" id="1706" explains="">
【疏】「虹，潰也」。
		</region>
		<region typus="comment" subtype="疏_body" id="1707" explains="1704">
○釋曰：潰敗，亂也。《大雅·抑》篇云：「實虹小子。」《召旻》云：「蟊賊內訌。」
		</region>
	</paragraph>
	<paragraph index="397">
		<region typus="original" subtype="" id="1708" explains="">
隌，闇也。
		</region>
		<region typus="comment" subtype="" id="1709" explains="1708">
（隌然，冥貌。○隌音唵。闇音隌。）
		</region>
	</paragraph>
	<paragraph index="398">
		<region typus="comment" subtype="疏_prefix" id="1710" explains="">
【疏】「隌，闇也」。
		</region>
		<region typus="comment" subtype="疏_body" id="1711" explains="1708">
○釋曰：謂冥昧也。郭云：「隌然，冥貌。」
		</region>
	</paragraph>
	<paragraph index="399">
		<region typus="original" subtype="" id="1712" explains="">
䵑，膠也。
		</region>
		<region typus="comment" subtype="" id="1713" explains="1712">
（膠，黏䵑。○䵑，女乙切。）
		</region>
	</paragraph>
	<paragraph index="400">
		<region typus="comment" subtype="疏_prefix" id="1714" explains="">
【疏】「䵑，膠也」。
		</region>
		<region typus="comment" subtype="疏_body" id="1715" explains="1712">
○釋曰：膠，黏䵑也。《方言》云：「䵑、𪏮，黏也。齊魯青徐、自關而東，或曰䵑，或曰𪏮。」
		</region>
	</paragraph>
	<paragraph index="401">
		<region typus="original" subtype="" id="1716" explains="">
孔，甚也。厥，其也。戛，禮也。
		</region>
		<region typus="comment" subtype="" id="1717" explains="1716">
（謂常禮。）
		</region>
	</paragraph>
	<paragraph index="402">
		<region typus="comment" subtype="疏_prefix" id="1718" explains="">
【疏】「孔甚」至「禮也」。
		</region>
		<region typus="comment" subtype="疏_body" id="1719" explains="1716">
○釋曰：孔，甚。厥，其。通見《詩》、《書》。《釋訓》云：「戛，常也。」故郭云「謂常禮」。
		</region>
	</paragraph>
	<paragraph index="403">
		<region typus="original" subtype="" id="1720" explains="">
闍，台也。
		</region>
		<region typus="comment" subtype="" id="1721" explains="1720">
（城門台。○闍音都。）
		</region>
	</paragraph>
	<paragraph index="404">
		<region typus="comment" subtype="疏_prefix" id="1722" explains="">
【疏】「闍，台也」。
		</region>
		<region typus="comment" subtype="疏_body" id="1723" explains="1720">
○釋曰：謂城門台也。《鄭風》云：「出其閣。」毛傳云：「，曲城也。闍，城台也。」
		</region>
	</paragraph>
	<paragraph index="405">
		<region typus="original" subtype="" id="1724" explains="">
囚，拘也。
		</region>
		<region typus="comment" subtype="" id="1725" explains="1724">
（謂拘執。）
		</region>
	</paragraph>
	<paragraph index="406">
		<region typus="comment" subtype="疏_prefix" id="1726" explains="">
【疏】「囚，拘也」。
		</region>
		<region typus="comment" subtype="疏_body" id="1727" explains="1724">
○釋曰：謂拘執也。《月令》云：「挺重囚。」《左傳》曰：「南冠而縶者，楚囚也。」縶則拘執也。
		</region>
	</paragraph>
	<paragraph index="407">
		<region typus="original" subtype="" id="1728" explains="">
攸，所也。展，適也。
		</region>
		<region typus="comment" subtype="" id="1729" explains="1728">
（得自申展，皆適意。）
		</region>
	</paragraph>
	<paragraph index="408">
		<region typus="comment" subtype="疏_prefix" id="1730" explains="">
【疏】「攸，所也。展，適也」。
		</region>
		<region typus="comment" subtype="疏_body" id="1731" explains="1728">
○釋曰：《易》曰：「利有攸往。」郭云：得自申展者，皆適意也。鬱，氣也。（鬱然，氣出。）疏「鬱，氣也」。○釋曰：鬱然氣出也。謂鬱蒸之氣也。
		</region>
	</paragraph>
	<paragraph index="409">
		<region typus="original" subtype="" id="1732" explains="">
宅，居也。
		</region>
	</paragraph>
	<paragraph index="410">
		<region typus="comment" subtype="疏_prefix" id="1733" explains="">
【疏】「宅，居也」。
		</region>
		<region typus="comment" subtype="疏_body" id="1734" explains="1732">
○釋曰：謂居處也。《大雅·文王有聲》云：「宅是鎬京。」
		</region>
	</paragraph>
	<paragraph index="411">
		<region typus="original" subtype="" id="1735" explains="">
休，慶也。
		</region>
	</paragraph>
	<paragraph index="412">
		<region typus="comment" subtype="疏_prefix" id="1736" explains="">
【疏】「休，慶也」。
		</region>
		<region typus="comment" subtype="疏_body" id="1737" explains="1735">
○釋曰：謂嘉慶也。《商頌》曰：「何天之休。」
		</region>
	</paragraph>
	<paragraph index="413">
		<region typus="original" subtype="" id="1738" explains="">
祈，叫也。
		</region>
		<region typus="comment" subtype="" id="1739" explains="1738">
（祈，祭者叫呼而請事。）
		</region>
	</paragraph>
	<paragraph index="414">
		<region typus="comment" subtype="疏_prefix" id="1740" explains="">
【疏】「祈，叫也」。
		</region>
		<region typus="comment" subtype="疏_body" id="1741" explains="1738">
○釋曰：祈猶禱也，求也。《春官·大祝》：「掌六祝之辭以祈福祥，求永貞。」郭云：「祈，祭者叫呼而請事。」
		</region>
	</paragraph>
	<paragraph index="415">
		<region typus="original" subtype="" id="1742" explains="">
濬、幽，深也。
		</region>
		<region typus="comment" subtype="" id="1743" explains="1742">
濬亦深也。
		</region>
		<region typus="original" subtype="" id="1744" explains="">
哲，智也。
		</region>
	</paragraph>
	<paragraph index="416">
		<region typus="comment" subtype="疏_prefix" id="1745" explains="">
【疏】「濬幽」至「智也」。
		</region>
		<region typus="comment" subtype="疏_body" id="1746" explains="1742,1744">
○釋曰：舍人曰：「濬，下之深也。哲，人智也。」郭云：「濬亦深也。」《虞書·舜典》云：「濬哲文明。」孔安國云：「舜有深智。」言其智之深，所知不淺近也。
		</region>
	</paragraph>
	<paragraph index="417">
		<region typus="original" subtype="" id="1747" explains="">
弄，玩也。
		</region>
	</paragraph>
	<paragraph index="418">
		<region typus="comment" subtype="疏_prefix" id="1748" explains="">
【疏】「弄，玩也」。
		</region>
		<region typus="comment" subtype="疏_body" id="1749" explains="1747">
○釋曰：謂玩好也。《小雅·斯幹》云：「載弄之璋。」鄭箋云：「玩以璋者，欲其比德焉。」
		</region>
	</paragraph>
	<paragraph index="419">
		<region typus="original" subtype="" id="1750" explains="">
尹，正也。
		</region>
		<region typus="comment" subtype="" id="1751" explains="1750">
謂官正也。
		</region>
		<region typus="original" subtype="" id="1752" explains="">
皇、匡，正也。
		</region>
		<region typus="comment" subtype="" id="1753" explains="1750,1751,1752">
（詩曰：「四國是皇。」）
		</region>
	</paragraph>
	<paragraph index="420">
		<region typus="comment" subtype="疏_prefix" id="1754" explains="">
【疏】「尹正」至「匡正也」。
		</region>
		<region typus="comment" subtype="疏_body" id="1755" explains="1750,1752">
○釋曰：正，長也。郭云：「謂官正也。」言為一官之長也。《周書·君陳》曰：「尹茲東郊。」皇，君成之正。匡，救諫之正。《孝經》云：「匡救其惡。」
		</region>
	</paragraph>
	<paragraph index="421">
		<region typus="comment" subtype="注_prefix" id="1756" explains="">
【注】「《詩》曰：四國是皇」
		</region>
		<region typus="comment" subtype="注_body" id="1757" explains="1753">
者，《豳風·破斧》文也。
		</region>
	</paragraph>
	<paragraph index="422">
		<region typus="original" subtype="" id="1758" explains="">
服，整也。
		</region>
		<region typus="comment" subtype="" id="1759" explains="1758">
（服御之令齊整。）
		</region>
	</paragraph>
	<paragraph index="423">
		<region typus="comment" subtype="疏_prefix" id="1760" explains="">
【疏】「服，整也」。
		</region>
		<region typus="comment" subtype="疏_body" id="1761" explains="1758">
○釋曰：謂整治也。郭云：「服御之令齊整。」《周南·葛覃》云：「服之無斁。」
		</region>
	</paragraph>
	<paragraph index="424">
		<region typus="original" subtype="" id="1762" explains="">
聘，問也。
		</region>
		<region typus="comment" subtype="" id="1763" explains="1762">
（見《穀梁傳》。）
		</region>
	</paragraph>
	<paragraph index="425">
		<region typus="comment" subtype="疏_prefix" id="1764" explains="">
【疏】「聘，問也」。
		</region>
		<region typus="comment" subtype="疏_body" id="1765" explains="1762">
○釋曰：問謂存省之，對而言之，則「聘，問」異。《周禮·大行人》云：「時聘以結諸侯之好，間問以諭諸侯之德。」又曰：「凡諸侯之邦交，歲相問也，殷相聘也。」《聘禮》云：「小聘曰問。」是異也。散而言之皆謂相存省，故此云「聘，問也」。
		</region>
	</paragraph>
	<paragraph index="426">
		<region typus="comment" subtype="注_prefix" id="1766" explains="">
【注】「見《穀梁傳》」
		</region>
		<region typus="comment" subtype="注_body" id="1767" explains="1763">
者，按隱九年」春，天王使南季來聘」，《穀梁傳》曰：「南，氏姓也。季，字也。聘，問也。」是其事。
		</region>
	</paragraph>
	<paragraph index="427">
		<region typus="original" subtype="" id="1768" explains="">
愧，慚也。
		</region>
	</paragraph>
	<paragraph index="428">
		<region typus="comment" subtype="疏_prefix" id="1769" explains="">
【疏】「愧，慚也」。
		</region>
		<region typus="comment" subtype="疏_body" id="1770" explains="1768">
○釋曰：謂慚恥也。《小爾雅》云：「不直失節謂之慚。慚，愧也。面慚曰戁，心慚曰恧，體慚曰逡。」《方言》云：「梅、㥾（音匿）、𧹞，慚也。晉曰梅，或曰㥾，秦晉之間凡愧而見上謂之𧹞，梁宋曰㥾。」又云：「典（音腆）恧（女六切），慚也。荊楊青徐之間曰㥏，若梁益秦晉之間言心內慚矣。山之東西自愧曰恧，趙魏之間謂之䎵（音密，亦音秘。）
		</region>
	</paragraph>
	<paragraph index="429">
		<region typus="original" subtype="" id="1771" explains="">
殛，誅也。
		</region>
		<region typus="comment" subtype="" id="1772" explains="1771">
（《書》曰：「鯀則殛死。」○殛，紀力切。）
		</region>
	</paragraph>
	<paragraph index="430">
		<region typus="comment" subtype="疏_prefix" id="1773" explains="">
【疏】「殛，誅也」。
		</region>
		<region typus="comment" subtype="疏_body" id="1774" explains="1771">
○釋曰：謂誅責。
		</region>
	</paragraph>
	<paragraph index="431">
		<region typus="comment" subtype="注_prefix" id="1775" explains="">
【注】「《書》曰：鯀則殛死」
		</region>
		<region typus="comment" subtype="注_body" id="1776" explains="1772">
者，《周書·洪範》文。
		</region>
	</paragraph>
	<paragraph index="432">
		<region typus="original" subtype="" id="1777" explains="">
克，能也。翌，明也。
		</region>
		<region typus="comment" subtype="" id="1778" explains="1777">
（《書》曰：「翌日乃瘳。」）
		</region>
	</paragraph>
	<paragraph index="433">
		<region typus="comment" subtype="疏_prefix" id="1779" explains="">
【疏】「克，能也。翌，明也」。
		</region>
		<region typus="comment" subtype="疏_body" id="1780" explains="1777">
○釋曰：克，能。通見《書》傳。
		</region>
	</paragraph>
	<paragraph index="434">
		<region typus="comment" subtype="注_prefix" id="1781" explains="">
【注】「《書》曰：翌日乃瘳」
		</region>
		<region typus="comment" subtype="注_body" id="1782" explains="1778">
者，《周書·金縢》文。
		</region>
	</paragraph>
	<paragraph index="435">
		<region typus="original" subtype="" id="1783" explains="">
訩，訟也。
		</region>
		<region typus="comment" subtype="" id="1784" explains="1783">
（言訩譊。）
		</region>
	</paragraph>
	<paragraph index="436">
		<region typus="comment" subtype="疏_prefix" id="1785" explains="">
【疏】「訩，訟也」。
		</region>
		<region typus="comment" subtype="疏_body" id="1786" explains="1783">
○釋曰：多爭訟。郭云：「言訩譊。」譊即讙譊。《小雅·節南山》云：「降此鞫訩。」
		</region>
	</paragraph>
	<paragraph index="437">
		<region typus="original" subtype="" id="1787" explains="">
晦，冥也。奔，走也。逡，退也。
		</region>
		<region typus="comment" subtype="" id="1788" explains="1787">
（《外傳》曰：「已復於事而逡。」○冥，亡定切。）
		</region>
	</paragraph>
	<paragraph index="438">
		<region typus="comment" subtype="疏_prefix" id="1789" explains="">
【疏】「晦冥」至「退也」。
		</region>
		<region typus="comment" subtype="疏_body" id="1790" explains="1787">
○釋曰：冥謂闇冥，見《公羊傳》。奔，大走也。《左傳》曰：「車馳卒奔。」逡，卻退也。注「《外傳》曰：已復於事而逡」 者，《齊語》管仲對桓公辭也。韋昭曰：「已，畢也。逡，伏退也。」此《國語》也，而謂之《外傳》者，韋昭曰：「左丘明采錄前世穆王以來，下訖魯悼智伯之誅，邦國成敗，嘉言善語，陰陽律呂，天時人事逆順之數，以為《國語》。其文不主於經，故號曰《外傳》也。」
		</region>
	</paragraph>
	<paragraph index="439">
		<region typus="original" subtype="" id="1791" explains="">
疐，仆也。
		</region>
		<region typus="comment" subtype="" id="1792" explains="1791">
（頓躓倒仆。○仆音赴。）
		</region>
	</paragraph>
	<paragraph index="440">
		<region typus="comment" subtype="疏_prefix" id="1793" explains="">
【疏】「疐，仆也」。
		</region>
		<region typus="comment" subtype="疏_body" id="1794" explains="1791">
○釋曰：即前文跲與踣也。郭云：「頓躓倒仆。」
		</region>
	</paragraph>
	<paragraph index="441">
		<region typus="original" subtype="" id="1795" explains="">
亞，次也。諗，念也。
		</region>
		<region typus="comment" subtype="" id="1796" explains="1795">
（相思念。○諗音沈。）
		</region>
	</paragraph>
	<paragraph index="442">
		<region typus="comment" subtype="疏_prefix" id="1797" explains="">
【疏】「亞，次也。諗，念也」。
		</region>
		<region typus="comment" subtype="疏_body" id="1798" explains="1795">
○釋曰：亞，下次也。通見《書》。諗者，相思念也。《小雅·四牡》云：「將母來諗。」
		</region>
	</paragraph>
	<paragraph index="443">
		<region typus="original" subtype="" id="1799" explains="">
屆，極也。
		</region>
		<region typus="comment" subtype="" id="1800" explains="1799">
（有所限極。）
		</region>
	</paragraph>
	<paragraph index="444">
		<region typus="comment" subtype="疏_prefix" id="1801" explains="">
【疏】「屆，極也」。
		</region>
		<region typus="comment" subtype="疏_body" id="1802" explains="1799">
○釋曰：有所限極也。《大雅·瞻卬》云：「靡有夷屆。」
		</region>
	</paragraph>
	<paragraph index="445">
		<region typus="original" subtype="" id="1803" explains="">
弇，同也。
		</region>
		<region typus="comment" subtype="" id="1804" explains="1803">
《詩》曰：「奄有龜蒙。」
		</region>
		<region typus="original" subtype="" id="1805" explains="">
弇，蓋也。
		</region>
		<region typus="comment" subtype="" id="1806" explains="1805">
謂覆蓋。
		</region>
	</paragraph>
	<paragraph index="446">
		<region typus="comment" subtype="疏_prefix" id="1807" explains="">
【疏】「弇，同也。弇，蓋也」。
		</region>
		<region typus="comment" subtype="疏_body" id="1808" explains="1803,1805">
○釋曰：廣異言也。注「《詩》曰：奄有龜蒙」，《魯頌·宮》文。言弇覆同為已有。弇又為蓋，謂覆蓋也。《易》曰：「惡積而不可弇。」奄、揜音義同。
		</region>
	</paragraph>
	<paragraph index="447">
		<region typus="original" subtype="" id="1809" explains="">
恫，痛也。
		</region>
		<region typus="comment" subtype="" id="1810" explains="1809">
（《詩》曰：「神罔時恫。」）
		</region>
	</paragraph>
	<paragraph index="448">
		<region typus="comment" subtype="疏_prefix" id="1811" explains="">
【疏】「恫，痛也」。
		</region>
		<region typus="comment" subtype="疏_body" id="1812" explains="1809">
○釋曰：謂痛傷。注「《詩》曰：神罔時恫」，《大雅·思齊》文。王肅云：「文王之德，能上順祖宗，安寧百神，無失其道，無所怨痛。」
		</region>
	</paragraph>
	<paragraph index="449">
		<region typus="original" subtype="" id="1813" explains="">
握，具也。
		</region>
		<region typus="comment" subtype="" id="1814" explains="1813">
（謂備具。）
		</region>
	</paragraph>
	<paragraph index="450">
		<region typus="comment" subtype="疏_prefix" id="1815" explains="">
【疏】「握，具也」。
		</region>
		<region typus="comment" subtype="疏_body" id="1816" explains="1813">
○釋曰：主持辦具也。郭云：「謂備具。」李本作「幄」，釋云：「居處位之具也。」《秦風·權輿》云：「夏屋渠渠。」鄭箋云：「屋，具也。」義其同乎？
		</region>
	</paragraph>
	<paragraph index="451">
		<region typus="original" subtype="" id="1817" explains="">
振，訊也。
		</region>
		<region typus="comment" subtype="" id="1818" explains="1817">
（振者奮迅。）
		</region>
	</paragraph>
	<paragraph index="452">
		<region typus="comment" subtype="疏_prefix" id="1819" explains="">
【疏】「振，訊也」。
		</region>
		<region typus="comment" subtype="疏_body" id="1820" explains="1817">
○釋曰：謂振訊去塵也。郭云：「振者奮迅。」《曲禮》曰：「振書端書。」
		</region>
	</paragraph>
	<paragraph index="453">
		<region typus="original" subtype="" id="1821" explains="">
鬩，恨也。
		</region>
		<region typus="comment" subtype="" id="1822" explains="1821">
（相怨狼。○鬩，呼曆切。）
		</region>
	</paragraph>
	<paragraph index="454">
		<region typus="comment" subtype="疏_prefix" id="1823" explains="">
【疏】「鬩，恨也」。
		</region>
		<region typus="comment" subtype="疏_body" id="1824" explains="1821">
○釋曰：郭云：「相怨恨。」孫炎本作狼，解云：「相狠戾。」《小雅·常棣》云：「兄弟鬩於牆。」毛傳云：「鬩，狠也。」狠者，忿呼之名。《曲禮》曰：「狠無求勝。」以字形異濫，故釋者致殊於義，兩解得之。
		</region>
	</paragraph>
	<paragraph index="455">
		<region typus="original" subtype="" id="1825" explains="">
越，揚也。
		</region>
		<region typus="comment" subtype="" id="1826" explains="1825">
謂發揚。
		</region>
		<region typus="original" subtype="" id="1827" explains="">
對，遂也。
		</region>
		<region typus="comment" subtype="" id="1828" explains="1825,1826,1827">
（詩曰：「對揚王休。」）
		</region>
	</paragraph>
	<paragraph index="456">
		<region typus="comment" subtype="疏_prefix" id="1829" explains="">
【疏】「越，揚也。對，遂也。」
		</region>
		<region typus="comment" subtype="疏_body" id="1830" explains="1825,1827">
○釋曰：揚謂稱美。郭云：「謂發揚。」遂者因事之辭。
		</region>
	</paragraph>
	<paragraph index="457">
		<region typus="comment" subtype="注_prefix" id="1831" explains="">
【注】「《詩》曰：對揚王休」
		</region>
		<region typus="comment" subtype="注_body" id="1832" explains="1828">
者，《大雅·江漢》文。
		</region>
	</paragraph>
	<paragraph index="458">
		<region typus="original" subtype="" id="1833" explains="">
燬，火也。
		</region>
		<region typus="comment" subtype="" id="1834" explains="1833">
（《詩》曰：「王室如燬。」燬，齊人語。○燬音毀。）
		</region>
	</paragraph>
	<paragraph index="459">
		<region typus="comment" subtype="疏_prefix" id="1835" explains="">
【疏】「燬，火也」。
		</region>
		<region typus="comment" subtype="疏_body" id="1836" explains="1833">
○釋曰：李巡曰：「燬，一名火。」孫炎曰：「方言有輕重，故謂火為燬。」郭云：「燬，齊人語。」《方言》云：「堁（呼隗切），火也，楚轉語也，猶齊言【火尾】（音毀），火也。
		</region>
	</paragraph>
	<paragraph index="460">
		<region typus="comment" subtype="注_prefix" id="1837" explains="">
【注】「《詩》曰：王室如燬」
		</region>
		<region typus="comment" subtype="注_body" id="1838" explains="1834">
者，《周南‧汝墳》文。
		</region>
	</paragraph>
	<paragraph index="461">
		<region typus="original" subtype="" id="1839" explains="">
懈，怠也。
		</region>
	</paragraph>
	<paragraph index="462">
		<region typus="comment" subtype="疏_prefix" id="1840" explains="">
【疏】「懈，怠也」。
		</region>
		<region typus="comment" subtype="疏_body" id="1841" explains="1839">
○釋曰：謂怠慢也。《大雅·烝民》云：「夙夜匪懈。」
		</region>
	</paragraph>
	<paragraph index="463">
		<region typus="original" subtype="" id="1842" explains="">
宣，緩也。
		</region>
		<region typus="comment" subtype="" id="1843" explains="1842">
謂寬緩。
		</region>
		<region typus="original" subtype="" id="1844" explains="">
遇，偶也。
		</region>
		<region typus="comment" subtype="" id="1845" explains="1842,1843,1844">
（偶爾相值遇。）
		</region>
	</paragraph>
	<paragraph index="464">
		<region typus="comment" subtype="疏_prefix" id="1846" explains="">
【疏】「宣，緩也。遇，偶也」。
		</region>
		<region typus="comment" subtype="疏_body" id="1847" explains="1842,1844">
○釋曰：郭云：「偶爾相值遇。」《春秋》隱八年「春，宋公衛侯遇於垂」，《穀梁》曰：「不期而會曰遇。」
		</region>
	</paragraph>
	<paragraph index="465">
		<region typus="original" subtype="" id="1848" explains="">
曩，曏也。
		</region>
		<region typus="comment" subtype="" id="1849" explains="1848">
（《國語》曰：「曩而言戲也。」）
		</region>
	</paragraph>
	<paragraph index="466">
		<region typus="comment" subtype="疏_prefix" id="1850" explains="">
【疏】「曩，曏也」。
		</region>
		<region typus="comment" subtype="疏_body" id="1851" explains="1848">
○釋曰：在今而道既往，或曰曩，或曰曏。《書大傳》云：「曏之取於囿中，勇力之取也。」
		</region>
	</paragraph>
	<paragraph index="467">
		<region typus="comment" subtype="注_prefix" id="1852" explains="">
【注】「《國語》曰：曩而言戲也」
		</region>
		<region typus="comment" subtype="注_body" id="1853" explains="1849">
者，案《晉語》驪姬與優施謀飲裏克酒，「乃歌曰：『暇豫之吾吾，不如鳥烏。人皆集於苑，已獨集於枯。』裏克笑曰：『何謂苑？何謂枯？』優施曰：『其母為夫人，其子為君，可不謂苑乎？其母既死，其子又有謗，可不謂枯乎？枯且有傷。』優施出，裏克辟奠，不餐而寢。夜半，召優施，曰：『曩而言戲乎？如有所聞之乎？』」是也。
		</region>
	</paragraph>
	<paragraph index="468">
		<region typus="original" subtype="" id="1854" explains="">
偟，暇也。
		</region>
		<region typus="comment" subtype="" id="1855" explains="1854">
（《詩》曰：「不遑啟處。」○偟音皇。）
		</region>
	</paragraph>
	<paragraph index="469">
		<region typus="comment" subtype="疏_prefix" id="1856" explains="">
【疏】「偟，暇也」。
		</region>
		<region typus="comment" subtype="疏_body" id="1857" explains="1854">
○釋曰：謂閒暇。
		</region>
	</paragraph>
	<paragraph index="470">
		<region typus="comment" subtype="注_prefix" id="1858" explains="">
【注】「《詩》曰：不遑啟處」
		</region>
		<region typus="comment" subtype="注_body" id="1859" explains="1855">
者，《小雅·駟牡》文。
		</region>
	</paragraph>
	<paragraph index="471">
		<region typus="original" subtype="" id="1860" explains="">
宵，夜也。
		</region>
	</paragraph>
	<paragraph index="472">
		<region typus="comment" subtype="疏_prefix" id="1861" explains="">
【疏】「宵，夜也」。
		</region>
		<region typus="comment" subtype="疏_body" id="1862" explains="1860">
○釋曰：舍人曰：「宵，陽氣消也。」《詩》云：「肅肅宵征。」《書》曰：「宵中星虛。」
		</region>
	</paragraph>
	<paragraph index="473">
		<region typus="original" subtype="" id="1863" explains="">
懊，忨也。
		</region>
		<region typus="comment" subtype="" id="1864" explains="1863">
謂愛忨。
		</region>
		<region typus="original" subtype="" id="1865" explains="">
愒，貪也。
		</region>
		<region typus="comment" subtype="" id="1866" explains="1863,1864,1865">
（謂貪羨。○懊，烏報切。忨，五館切。愒，苦蓋切。）
		</region>
	</paragraph>
	<paragraph index="474">
		<region typus="comment" subtype="疏_prefix" id="1867" explains="">
【疏】「懊，忨也。愒，貪也」。
		</region>
		<region typus="comment" subtype="疏_body" id="1868" explains="1863,1865">
○釋曰：皆謂愛忨、貪羨也。昭元年《左傳》云：「主民玩歲而愒日。」杜注云：「忨，愒，皆貪也。」
		</region>
	</paragraph>
	<paragraph index="475">
		<region typus="original" subtype="" id="1869" explains="">
支，柱也。
		</region>
		<region typus="comment" subtype="" id="1870" explains="1869">
（相支柱。○支音枝。柱音注。）
		</region>
	</paragraph>
	<paragraph index="476">
		<region typus="comment" subtype="疏_prefix" id="1871" explains="">
【疏】「支，柱也」。
		</region>
		<region typus="comment" subtype="疏_body" id="1872" explains="1869">
○釋曰：郭云：「相支柱也。」《說文》云：「支，柱砥。古用木，今以石。」《字書》云：「柱屋之欹。」
		</region>
	</paragraph>
	<paragraph index="477">
		<region typus="original" subtype="" id="1873" explains="">
裁，節也。竝，並也。
		</region>
		<region typus="comment" subtype="" id="1874" explains="1873">
（《詩》曰：「並坐鼓瑟。」）
		</region>
	</paragraph>
	<paragraph index="478">
		<region typus="comment" subtype="疏_prefix" id="1875" explains="">
【疏】「裁，節也。竝，並也。
		</region>
		<region typus="comment" subtype="疏_body" id="1876" explains="1873">
○釋曰：《易·泰卦》云：「後以財成天地之道。」裁、財音義同。並古今字。
		</region>
	</paragraph>
	<paragraph index="479">
		<region typus="comment" subtype="注_prefix" id="1877" explains="">
【注】「《詩》曰：並坐鼓瑟」
		</region>
		<region typus="comment" subtype="注_body" id="1878" explains="1874">
者，《秦風·車鄰》篇文。
		</region>
	</paragraph>
	<paragraph index="480">
		<region typus="original" subtype="" id="1879" explains="">
卒，既也。
		</region>
		<region typus="comment" subtype="" id="1880" explains="1879">
（既，已。）
		</region>
	</paragraph>
	<paragraph index="481">
		<region typus="comment" subtype="疏_prefix" id="1881" explains="">
【疏】「卒，既也」。
		</region>
		<region typus="comment" subtype="疏_body" id="1882" explains="1879">
○釋曰：皆謂盡已也。
		</region>
	</paragraph>
	<paragraph index="482">
		<region typus="original" subtype="" id="1883" explains="">
慒，慮也。
		</region>
		<region typus="comment" subtype="" id="1884" explains="1883">
（謂謀慮也。○慒音囚。）
		</region>
	</paragraph>
	<paragraph index="483">
		<region typus="comment" subtype="疏_prefix" id="1885" explains="">
【疏】「慒，慮也」。
		</region>
		<region typus="comment" subtype="疏_body" id="1886" explains="1883">
○釋曰：郭云：「謂謀慮也。」《字書》作「悰」。
		</region>
	</paragraph>
	<paragraph index="484">
		<region typus="original" subtype="" id="1887" explains="">
將，資也。
		</region>
		<region typus="comment" subtype="" id="1888" explains="1887">
（謂資裝。）
		</region>
	</paragraph>
	<paragraph index="485">
		<region typus="comment" subtype="疏_prefix" id="1889" explains="">
【疏】「將，資也」。
		</region>
		<region typus="comment" subtype="疏_body" id="1890" explains="1887">
○釋曰：行所資也。郭云：「謂資裝。」
		</region>
	</paragraph>
	<paragraph index="486">
		<region typus="original" subtype="" id="1891" explains="">
黹，紩也。
		</region>
		<region typus="comment" subtype="" id="1892" explains="1891">
（今人呼縫紩衣為黹。○黹，致恥切。紩音秩。）
		</region>
	</paragraph>
	<paragraph index="487">
		<region typus="comment" subtype="疏_prefix" id="1893" explains="">
【疏】「黹，紩也」。
		</region>
		<region typus="comment" subtype="疏_body" id="1894" explains="1891">
○釋曰：謂縫剌也。郭云：「今人呼縫紩衣為黹。」鄭注《司服》云：「黼黻希繡，希讀為黹，謂剌繡也。」
		</region>
	</paragraph>
	<paragraph index="488">
		<region typus="original" subtype="" id="1895" explains="">
遞，迭也。
		</region>
		<region typus="comment" subtype="" id="1896" explains="1895">
（更迭。）
		</region>
	</paragraph>
	<paragraph index="489">
		<region typus="comment" subtype="疏_prefix" id="1897" explains="">
【疏】「遞，迭也」。
		</region>
		<region typus="comment" subtype="疏_body" id="1898" explains="1895">
○釋曰：李巡曰：「遞者，更迭、間廁、相代之義。」《邶·柏舟》云：「胡迭而微。」
		</region>
	</paragraph>
	<paragraph index="490">
		<region typus="original" subtype="" id="1899" explains="">
矧，況也。
		</region>
		<region typus="comment" subtype="" id="1900" explains="1899">
（譬況。）
		</region>
	</paragraph>
	<paragraph index="491">
		<region typus="comment" subtype="疏_prefix" id="1901" explains="">
【疏】「矧，況也」。
		</region>
		<region typus="comment" subtype="疏_body" id="1902" explains="1899">
○釋曰：說文云：「矧，況辭。從矢。取辭之所之如矢也。」郭云：「譬況。」謝氏云：「志譬況。」是也。
		</region>
	</paragraph>
	<paragraph index="492">
		<region typus="original" subtype="" id="1903" explains="">
廩，廯也。
		</region>
		<region typus="comment" subtype="" id="1904" explains="1903">
（或說云即倉廩，所未詳。○廯，息淺切。）
		</region>
	</paragraph>
	<paragraph index="493">
		<region typus="comment" subtype="疏_prefix" id="1905" explains="">
【疏】「廩，廯也」。
		</region>
		<region typus="comment" subtype="疏_body" id="1906" explains="1903">
○釋曰：《廣雅》云：「廯，倉也。」則廩、廯皆囷倉之別名。孫炎云：「廯，藏穀鮮絜也。」舍人云：「廩，少鮮也。」郭云：「或說云即倉廩，所未詳。」
		</region>
	</paragraph>
	<paragraph index="494">
		<region typus="original" subtype="" id="1907" explains="">
逭，逃也。
		</region>
		<region typus="comment" subtype="" id="1908" explains="1907">
（亦見《禮記》。○逭音換。）
		</region>
	</paragraph>
	<paragraph index="495">
		<region typus="comment" subtype="疏_prefix" id="1909" explains="">
【疏】「逭，逃也」。
		</region>
		<region typus="comment" subtype="疏_body" id="1910" explains="1907">
○釋曰：謂遁逃。《商書·大甲》云：「自作孽，不可逭。」
		</region>
	</paragraph>
	<paragraph index="496">
		<region typus="comment" subtype="注_prefix" id="1911" explains="">
【注】「亦見《禮記》」
		</region>
		<region typus="comment" subtype="注_body" id="1912" explains="1908">
者，案《緇衣》云：「子曰：『小人溺於水，君子溺於口，大人溺於民，皆在其所褻也。』」下云：「《太甲》曰：『天作孽，可違也。自作孽，不可以逭。』」
		</region>
	</paragraph>
	<paragraph index="497">
		<region typus="original" subtype="" id="1913" explains="">
訊，言也。
		</region>
		<region typus="comment" subtype="" id="1914" explains="1913">
（相問訊。）
		</region>
	</paragraph>
	<paragraph index="498">
		<region typus="comment" subtype="疏_prefix" id="1915" explains="">
【疏】「訊，言也」。
		</region>
		<region typus="comment" subtype="疏_body" id="1916" explains="1913">
○釋曰：訊問以言也。郭云：「相問訊。」《詩》云：「執訊獲醜。」
		</region>
	</paragraph>
	<paragraph index="499">
		<region typus="original" subtype="" id="1917" explains="">
間，伣也。
		</region>
		<region typus="comment" subtype="" id="1918" explains="1917">
（《左傳》謂之諜，今之細作也。○間，諫。伣，胡典切。）
		</region>
	</paragraph>
	<paragraph index="500">
		<region typus="comment" subtype="疏_prefix" id="1919" explains="">
【疏】「間，伣也」。
		</region>
		<region typus="comment" subtype="疏_body" id="1920" explains="1917">
○釋曰：反間一名伣，今之細作也。
		</region>
	</paragraph>
	<paragraph index="501">
		<region typus="comment" subtype="注_prefix" id="1921" explains="">
【注】「《左傳》謂之諜」
		</region>
		<region typus="comment" subtype="注_body" id="1922" explains="1918">
者，案桓十二年云：「使伯嘉諜之。」杜注云：「諜，伺也。」兵書謂之反間也。案《說文》云：「諜，軍中反間也。」謂詐為敵國之人，入其軍中，伺候間隙以反報其主。又鄭注《周禮·掌戮》云：「諜謂奸寇反間者。」
		</region>
	</paragraph>
	<paragraph index="502">
		<region typus="original" subtype="" id="1923" explains="">
沄，沆也。
		</region>
		<region typus="comment" subtype="" id="1924" explains="1923">
（水流漭沆。○沄音云。沆，胡黨切。）
		</region>
	</paragraph>
	<paragraph index="503">
		<region typus="comment" subtype="疏_prefix" id="1925" explains="">
【疏】「沄，沆也」。
		</region>
		<region typus="comment" subtype="疏_body" id="1926" explains="1923">
○釋曰：《說文》云：「沄，轉流也。」一曰沆。郭云：「水流漭沆。」漭沆，水大貌。
		</region>
	</paragraph>
	<paragraph index="504">
		<region typus="original" subtype="" id="1927" explains="">
幹，扞也。
		</region>
		<region typus="comment" subtype="" id="1928" explains="1927">
（相扞衛。）
		</region>
	</paragraph>
	<paragraph index="505">
		<region typus="comment" subtype="疏_prefix" id="1929" explains="">
【疏】「幹，扞也」。
		</region>
		<region typus="comment" subtype="疏_body" id="1930" explains="1927">
○釋曰：郭云：「相扞衛。」孫炎曰：「幹盾自蔽扞。」《周南·兔罝》云：「公侯幹城。」言公侯以武夫自固為扞蔽如盾，為防守如城然。
		</region>
	</paragraph>
	<paragraph index="506">
		<region typus="original" subtype="" id="1931" explains="">
趾，足也。
		</region>
		<region typus="comment" subtype="" id="1932" explains="1931">
足，腳。
		</region>
		<region typus="original" subtype="" id="1933" explains="">
䠊，刖也。
		</region>
		<region typus="comment" subtype="" id="1934" explains="1931,1932,1933">
（斷足。○䠊，扶味切。）
		</region>
	</paragraph>
	<paragraph index="507">
		<region typus="comment" subtype="疏_prefix" id="1935" explains="">
【疏】「趾，足也。䠊，刖也」。
		</region>
		<region typus="comment" subtype="疏_body" id="1936" explains="1931,1933">
○釋曰：《易》云：「賁其趾。」趾則足也，亦謂之腳。䠊一名刖，斷足刑也。《呂刑》云：「剕罰五百。」孔安國云：「刖足曰剕。」鄭注《司刑》云：「刖，斷足也。」周改臏作刖。䠊、剕音義同。
		</region>
	</paragraph>
	<paragraph index="508">
		<region typus="original" subtype="" id="1937" explains="">
襄，駕也。
		</region>
		<region typus="comment" subtype="" id="1938" explains="1937">
（《書》曰：「懷山襄陵。」）
		</region>
	</paragraph>
	<paragraph index="509">
		<region typus="comment" subtype="疏_prefix" id="1939" explains="">
【疏】「襄，駕也」。
		</region>
		<region typus="comment" subtype="疏_body" id="1940" explains="1937">
○釋曰：謂乘駕也。《鄭風·大叔於田》云：「兩服上襄。」注「《書》曰：懷山襄陵」，《堯典》文。
		</region>
	</paragraph>
	<paragraph index="510">
		<region typus="original" subtype="" id="1941" explains="">
忝，辱也。燠，暖也。
		</region>
		<region typus="comment" subtype="" id="1942" explains="1941">
（今江東通言燠。○燠，於六切。）
		</region>
	</paragraph>
	<paragraph index="511">
		<region typus="comment" subtype="疏_prefix" id="1943" explains="">
【疏】「忝，辱也。燠，暖也」。
		</region>
		<region typus="comment" subtype="疏_body" id="1944" explains="1941">
○釋曰：忝謂恥辱也。《詩》曰：「無忝爾所生。」暖，溫也。《洪範》云：「哲時燠若。」郭云：「今江東通言燠。」
		</region>
	</paragraph>
	<paragraph index="512">
		<region typus="original" subtype="" id="1945" explains="">
塊，堛也。
		</region>
		<region typus="comment" subtype="" id="1946" explains="1945">
（土塊也。《外傳》曰：「枕凷以堛。」○堛，孚逼切。）
		</region>
	</paragraph>
	<paragraph index="513">
		<region typus="comment" subtype="疏_prefix" id="1947" explains="">
【疏】「塊，堛也」。
		</region>
		<region typus="comment" subtype="疏_body" id="1948" explains="1945">
○釋曰：塊者，結土也。《說文》云：「塊，俗凷字也。」凷一名堛。郭云：「土凷也。」
		</region>
	</paragraph>
	<paragraph index="514">
		<region typus="comment" subtype="注_prefix" id="1949" explains="">
【注】「《外傳》曰：枕凷以堛」
		</region>
		<region typus="comment" subtype="注_body" id="1950" explains="1946">
。案《吳語》：吳王夫差既許越成，乃大戒師徒，將以伐齊。申胥進諫曰：「昔楚靈王不君，其臣箴諫不入。乃築台於章華之上，闕為石郭，陂漢，以象帝舜。罷弊楚國，以間陳、蔡。不脩方城之內，逾諸夏而圖東國，三歲於沮、汾以服吳、越。其民不忍饑勞之殃，三軍叛王於乾谿。王親獨行，屏營仿偟於山林之中，三日乃見其涓人疇。王呼之曰：「餘不食三日矣。」疇趨而進，王枕其股以寢於地。王寐，疇枕王以圤而去之。王覺而無見，乃匍匐將入於棘圍，棘圍不納也，乃入芊尹申亥氏焉。」是其事也。《說文》云：「圤，匹角切。亦塊也。今注云「枕凷」者，字之誤也。凷當作王。又《外傳》作圤。郭云「以堛」者，蓋亦理同。或所見本異也。
		</region>
	</paragraph>
	<paragraph index="515">
		<region typus="original" subtype="" id="1951" explains="">
將，齊也。
		</region>
		<region typus="comment" subtype="" id="1952" explains="1951">
（謂分齊也。《詩》曰：「或肆或將。」○齊，才細切。）
		</region>
	</paragraph>
	<paragraph index="516">
		<region typus="comment" subtype="疏_prefix" id="1953" explains="">
【疏】「將，齊也」。
		</region>
		<region typus="comment" subtype="疏_body" id="1954" explains="1951">
○釋曰：郭云：「謂分齊也。」「《詩》曰：或肆或將」者，《小雅·楚茨》文。毛傳云：「肆，陳。將，齊也。或陳於牙，或齊其肉。」王肅云：「分齊其肉所當用也。」
		</region>
	</paragraph>
	<paragraph index="517">
		<region typus="original" subtype="" id="1955" explains="">
餬，饘也。
		</region>
		<region typus="comment" subtype="" id="1956" explains="1955">
（糜也。）
		</region>
	</paragraph>
	<paragraph index="518">
		<region typus="comment" subtype="疏_prefix" id="1957" explains="">
【疏】「餬，饘也」。
		</region>
		<region typus="comment" subtype="疏_body" id="1958" explains="1955">
○釋曰：郭云：「糜也。」下云：「鬻，糜。」郭云：「淖糜。」然則餬、饘、鬻、糜相類之物，稠者曰糜，淖者曰鬻，餬、饘是其別名。昭七年《左傳》云：「饘於是，鬻於是，以餬餘口。」
		</region>
	</paragraph>
	<paragraph index="519">
		<region typus="original" subtype="" id="1959" explains="">
啟，跪也。
		</region>
		<region typus="comment" subtype="" id="1960" explains="1959">
（小跪。）
		</region>
	</paragraph>
	<paragraph index="520">
		<region typus="comment" subtype="疏_prefix" id="1961" explains="">
【疏】「啟，跪也」。
		</region>
		<region typus="comment" subtype="疏_body" id="1962" explains="1959">
○釋曰：謂跪拜也。《小雅·四牡》云：「不遑啟處。」郭云：「小跽。」《說文》曰：「跽，長跪也。」《莊子》云：「擎跽曲拳，臣之禮也。」
		</region>
	</paragraph>
	<paragraph index="521">
		<region typus="original" subtype="" id="1963" explains="">
矏，密也。
		</region>
		<region typus="comment" subtype="" id="1964" explains="1963">
（謂緻密。○矏，武延切。）
		</region>
	</paragraph>
	<paragraph index="522">
		<region typus="comment" subtype="疏_prefix" id="1965" explains="">
【疏】「矏，密也」。
		</region>
		<region typus="comment" subtype="疏_body" id="1966" explains="1963">
○釋曰：郭云：「謂緻密。」
		</region>
	</paragraph>
	<paragraph index="523">
		<region typus="original" subtype="" id="1967" explains="">
開，辟也。
		</region>
		<region typus="comment" subtype="" id="1968" explains="1967">
（《書》曰：「辟四門。」）
		</region>
	</paragraph>
	<paragraph index="524">
		<region typus="comment" subtype="疏_prefix" id="1969" explains="">
【疏】「開，辟也」。
		</region>
		<region typus="comment" subtype="疏_body" id="1970" explains="1967">
○釋曰：「《書》曰：「辟四門」，《虞書·舜典》文。
		</region>
	</paragraph>
	<paragraph index="525">
		<region typus="original" subtype="" id="1971" explains="">
袍，襺也。
		</region>
		<region typus="comment" subtype="" id="1972" explains="1971">
（《左傳》曰：「重襺衣裘。」○襺，吉典切。）
		</region>
	</paragraph>
	<paragraph index="526">
		<region typus="comment" subtype="疏_prefix" id="1973" explains="">
【疏】「袍，襺也」。
		</region>
		<region typus="comment" subtype="疏_body" id="1974" explains="1971">
○釋曰：玉藻云：「糸廣為繭，縕為袍。」鄭玄云：「衣有著之異名也。」糸廣謂今之新綿，縕謂今之糸廣及舊絮也。然則襺是袍之別名，謂新絲著袍者也。
		</region>
	</paragraph>
	<paragraph index="527">
		<region typus="comment" subtype="注_prefix" id="1975" explains="">
【注】「《左傳》曰：重襺衣裘」
		</region>
		<region typus="comment" subtype="注_body" id="1976" explains="1972">
者，襄二十一年傳云：楚子使薳子馮為令尹，「遂以疾辭。方暑，闕地，下冰而床焉，重繭衣裘，鮮食而寢。」 是也。
		</region>
	</paragraph>
	<paragraph index="528">
		<region typus="original" subtype="" id="1977" explains="">
障，畛也。
		</region>
		<region typus="comment" subtype="" id="1978" explains="1977">
（謂壅障。）
		</region>
	</paragraph>
	<paragraph index="529">
		<region typus="comment" subtype="疏_prefix" id="1979" explains="">
【疏】「障，畛也」。
		</region>
		<region typus="comment" subtype="疏_body" id="1980" explains="1977">
○釋曰：郭云：「謂壅障。」一名畛。《左傳》曰：「封畛土略。」
		</region>
	</paragraph>
	<paragraph index="530">
		<region typus="original" subtype="" id="1981" explains="">
靦，姡也。
		</region>
		<region typus="comment" subtype="" id="1982" explains="1981">
（靣姡然。○姡音滑。）
		</region>
	</paragraph>
	<paragraph index="531">
		<region typus="comment" subtype="疏_prefix" id="1983" explains="">
【疏】「靦，姡也」。
		</region>
		<region typus="comment" subtype="疏_body" id="1984" explains="1981">
○釋曰：郭云：「面姡然。」孫炎曰：「靦，人面姡然。」《說文》曰：「靦，面見人。」「姡，面也。」然則與姡皆面見人之貌。《詩》云：「有靦面目。」
		</region>
	</paragraph>
	<paragraph index="532">
		<region typus="original" subtype="" id="1985" explains="">
鬻，糜也。
		</region>
		<region typus="comment" subtype="" id="1986" explains="1985">
淖糜。○鬻，之六切。
		</region>
		<region typus="original" subtype="" id="1987" explains="">
舒，緩也。
		</region>
		<region typus="comment" subtype="" id="1988" explains="1987">
謂鷃緩。
		</region>
	</paragraph>
	<paragraph index="533">
		<region typus="comment" subtype="疏_prefix" id="1989" explains="">
【疏】「鬻，糜也。舒，緩也」。
		</region>
		<region typus="comment" subtype="疏_body" id="1990" explains="1985,1987">
○釋曰：郭云：「謂鷃緩。」《詩》云：「舒而脫脫兮。」
		</region>
	</paragraph>
	<paragraph index="534">
		<region typus="original" subtype="" id="1991" explains="">
翢，纛也。
		</region>
		<region typus="comment" subtype="" id="1992" explains="1991">
今之羽葆幢。
		</region>
		<region typus="original" subtype="" id="1993" explains="">
纛，翳也。
		</region>
		<region typus="comment" subtype="" id="1994" explains="1991,1992,1993">
（舞者所以自蔽翳。○翢，徒刀切。纛，徒到切。）
		</region>
	</paragraph>
	<paragraph index="535">
		<region typus="comment" subtype="疏_prefix" id="1995" explains="">
【疏】「翢，纛也。纛，翳也」。
		</region>
		<region typus="comment" subtype="疏_body" id="1996" explains="1991,1993">
○釋曰：李巡曰：「翢，舞者所持纛也。」孫炎曰：「纛，舞者所持羽也。」郭云：「今之羽葆幢。」鄭司農注《鄉師》云： 「翢，羽葆幢也。」蔡邕《獨斷》云：「以旄牛尾為之，大如斗，在左騑馬頭上。所謂黃屋左纛。」纛又謂之翳。郭云：「舞者所以自蔽翳。」然則翢一名纛，纛所以為翳。故《王風》云：「左執翿。」毛傳云：「翿，纛也。翳也。」
		</region>
	</paragraph>
	<paragraph index="536">
		<region typus="original" subtype="" id="1997" explains="">
隍，壑也。
		</region>
		<region typus="comment" subtype="" id="1998" explains="1997">
（城池空者為壑。）
		</region>
	</paragraph>
	<paragraph index="537">
		<region typus="comment" subtype="疏_prefix" id="1999" explains="">
【疏】「隍，壑也」。
		</region>
		<region typus="comment" subtype="疏_body" id="2000" explains="1997">
○釋曰：隍，城池無水者。郭云：「城池空者為壑。」《易·泰卦·上六》：「城復於隍。」
		</region>
	</paragraph>
	<paragraph index="538">
		<region typus="original" subtype="" id="2001" explains="">
芼，搴也。
		</region>
		<region typus="comment" subtype="" id="2002" explains="2001">
（謂拔取菜。）
		</region>
	</paragraph>
	<paragraph index="539">
		<region typus="comment" subtype="疏_prefix" id="2003" explains="">
【疏】「芼，搴也」。
		</region>
		<region typus="comment" subtype="疏_body" id="2004" explains="2001">
○釋曰：孫炎曰：「皆釋菜也。」某氏曰：「搴猶拔也。」郭云：「謂拔取菜」，以搴是拔之義。《史記》曰：「斬將搴旗。」謂拔取敵人之旗也。《周南·關雎》云：「參差荇菜，左右芼之。」故云「謂拔取菜」。毛傳云「芼，擇」，亦謂拔菜而擇之也。
		</region>
	</paragraph>
	<paragraph index="540">
		<region typus="original" subtype="" id="2005" explains="">
典，經也。威，則也。
		</region>
		<region typus="comment" subtype="" id="2006" explains="2005">
（威儀可法則。）
		</region>
	</paragraph>
	<paragraph index="541">
		<region typus="comment" subtype="疏_prefix" id="2007" explains="">
【疏】「典，經也。威，則也」。
		</region>
		<region typus="comment" subtype="疏_body" id="2008" explains="2005">
○釋曰：《周禮》：「大宰之職，掌建邦之六典。」鄭注云：「典，常也，經也，法也。王謂之禮經，常所秉以治天下也。邦國官府謂之禮法，常所以守為法式也。常者其上下通名。」郭云：「威儀可法則。」詩曰：「敬慎威儀，維民之則。」
		</region>
	</paragraph>
	<paragraph index="542">
		<region typus="original" subtype="" id="2009" explains="">
苛，介也。
		</region>
		<region typus="comment" subtype="" id="2010" explains="2009">
（煩苛者多嫉介。○介，胡計切。）
		</region>
	</paragraph>
	<paragraph index="543">
		<region typus="comment" subtype="疏_prefix" id="2011" explains="">
【疏】「苛，介也」。
		</region>
		<region typus="comment" subtype="疏_body" id="2012" explains="2009">
○釋曰：說文云：「介，妒也。」郭云「煩苛者多嫉介」，言煩苛之人多嫉妒。
		</region>
	</paragraph>
	<paragraph index="544">
		<region typus="original" subtype="" id="2013" explains="">
芾，小也。
		</region>
		<region typus="comment" subtype="" id="2014" explains="2013">
（芾者，小貌。○芾音貝。）
		</region>
	</paragraph>
	<paragraph index="545">
		<region typus="comment" subtype="疏_prefix" id="2015" explains="">
【疏】「芾，小也」。
		</region>
		<region typus="comment" subtype="疏_body" id="2016" explains="2013">
○釋曰：芾是木幹及葉之小者也。《召南》云：「蔽芾甘棠。」此比於大木為小也。《我行其野》云：「蔽芾其樗。」鄭箋云：「樗之蔽芾始生。」謂樗葉之始生形亦小也。郭云：「芾者，小貌。」
		</region>
	</paragraph>
	<paragraph index="546">
		<region typus="original" subtype="" id="2017" explains="">
迷，惑也。狃，復也。
		</region>
		<region typus="comment" subtype="" id="2018" explains="2017">
（狃忕復為。○狃，女九切。復，扶又切。）
		</region>
	</paragraph>
	<paragraph index="547">
		<region typus="comment" subtype="疏_prefix" id="2019" explains="">
【疏】「迷，惑也。狃，復也」。
		</region>
		<region typus="comment" subtype="疏_body" id="2020" explains="2017">
○釋曰：《小雅· 節南山》云：「俾民不迷。」謂不惑也。狃，復習也。郭云：「狃忕復為。」孫炎云：「狃忕，前事復為也。」《說文》云：「狃，狎也。」「忕，習也。」《鄭風》云：「將叔無狃。」毛傳云：「狃，習也。」桓十三年《左傳》云：「莫敖狃於蒲騷之役。」杜注云：「狃，忕也。」然則狃、忕皆貫習之義，復亦貫習之意也。
		</region>
	</paragraph>
	<paragraph index="548">
		<region typus="original" subtype="" id="2021" explains="">
逼，迫也。般，還也。
		</region>
		<region typus="comment" subtype="" id="2022" explains="2021">
（《左傳》曰：「般馬之聲。」○般音班。還音旋。）
		</region>
	</paragraph>
	<paragraph index="549">
		<region typus="comment" subtype="疏_prefix" id="2023" explains="">
【疏】「逼，迫也。般，還也」。
		</region>
		<region typus="comment" subtype="疏_body" id="2024" explains="2021">
○釋曰：逼，相急迫也。般，還，反也。
		</region>
	</paragraph>
	<paragraph index="550">
		<region typus="comment" subtype="注_prefix" id="2025" explains="">
【注】「《左傳》曰：般馬之聲」
		</region>
		<region typus="comment" subtype="注_body" id="2026" explains="2022">
者，襄十八年晉大夫邢伯告中行伯之辭也。
		</region>
	</paragraph>
	<paragraph index="551">
		<region typus="original" subtype="" id="2027" explains="">
班，賦也。
		</region>
		<region typus="comment" subtype="" id="2028" explains="2027">
（謂布與。）
		</region>
	</paragraph>
	<paragraph index="552">
		<region typus="comment" subtype="疏_prefix" id="2029" explains="">
【疏】「班，賦也」。
		</region>
		<region typus="comment" subtype="疏_body" id="2030" explains="2027">
○釋曰：郭云：「謂布與。」桓六年《左傳》云：「諸侯之大夫戍齊，齊人饋之餼，使魯為其班。」《聘禮記》云：「朌肉及痺車。」班、朌音義同。《左傳》曰：「屬役賦丈。」
		</region>
	</paragraph>
	<paragraph index="553">
		<region typus="original" subtype="" id="2031" explains="">
濟，渡也。濟，成也。濟，益也。
		</region>
		<region typus="comment" subtype="" id="2032" explains="2031">
（所以廣異訓，各隨事為義。）
		</region>
	</paragraph>
	<paragraph index="554">
		<region typus="comment" subtype="疏_prefix" id="2033" explains="">
【疏】「濟渡」至「益也」。
		</region>
		<region typus="comment" subtype="疏_body" id="2034" explains="2031">
○釋曰：郭云：「所以廣異訓，各隨事為義。」《方言》云：「過渡謂之涉濟。」彼注云：「猶今云濟渡。」《左傳》曰：「濟河焚舟。」濟又為成。《左傳》曰：「以欲從人，則可；以人從欲，鮮濟。」濟又為增益。《左傳》曰：「盍請濟師於王。」
		</region>
	</paragraph>
	<paragraph index="555">
		<region typus="original" subtype="" id="2035" explains="">
緡，綸也。
		</region>
		<region typus="comment" subtype="" id="2036" explains="2035">
（《詩》曰：「維絲伊緡。」緡，繩也，江東謂之綸。○緡音民。）
		</region>
	</paragraph>
	<paragraph index="556">
		<region typus="comment" subtype="疏_prefix" id="2037" explains="">
【疏】「緡，綸也」。
		</region>
		<region typus="comment" subtype="疏_body" id="2038" explains="2035">
○釋曰：孫炎云：「皆繩名也。」郭云：「緡，繩也。江東謂之綸。」
		</region>
	</paragraph>
	<paragraph index="557">
		<region typus="comment" subtype="注_prefix" id="2039" explains="">
【注】「《詩》曰：維絲伊緡」
		</region>
		<region typus="comment" subtype="注_body" id="2040" explains="2036">
者，《召南·何彼穠矣》文。
		</region>
	</paragraph>
	<paragraph index="558">
		<region typus="original" subtype="" id="2041" explains="">
辟，歷也。
		</region>
		<region typus="comment" subtype="" id="2042" explains="2041">
未詳。
		</region>
		<region typus="original" subtype="" id="2043" explains="">
漦，盝也。
		</region>
		<region typus="comment" subtype="" id="2044" explains="2041,2042,2043">
（漉漉出涎沬。○辟，婢亦切。漦，仕其切。）
		</region>
	</paragraph>
	<paragraph index="559">
		<region typus="comment" subtype="疏_prefix" id="2045" explains="">
【疏】「辟，歷也。漦，盝也」。
		</region>
		<region typus="comment" subtype="疏_body" id="2046" explains="2041,2043">
○釋曰：李巡云：「吐沫，漦也。」郭云：「漉漉出涎沫。」《鄭語》云：《訓語》有之曰：「夏之衰也，褒人之神化為二龍，以同於庭，而言曰：『餘，褒之二君。』夏後卜殺之，與去之，與止之，莫吉。卜請其漦而藏之，吉。」韋昭云：「漦，龍所吐沫，龍之精氣也。」
		</region>
	</paragraph>
	<paragraph index="560">
		<region typus="original" subtype="" id="2047" explains="">
寬，綽也。
		</region>
		<region typus="comment" subtype="" id="2048" explains="2047">
（謂寬裕也。）
		</region>
	</paragraph>
	<paragraph index="561">
		<region typus="comment" subtype="疏_prefix" id="2049" explains="">
【疏】「寬，綽也」。
		</region>
		<region typus="comment" subtype="疏_body" id="2050" explains="2047">
○釋曰：孫炎云：「牲之裕者。」郭云：「謂寬裕也。」《皋·陶謨》云：「寬而栗。」
		</region>
	</paragraph>
	<paragraph index="562">
		<region typus="original" subtype="" id="2051" explains="">
袞，黻也。
		</region>
		<region typus="comment" subtype="" id="2052" explains="2051">
（袞衣有黻文。）
		</region>
	</paragraph>
	<paragraph index="563">
		<region typus="comment" subtype="疏_prefix" id="2053" explains="">
【疏】「袞，黻也」。
		</region>
		<region typus="comment" subtype="疏_body" id="2054" explains="2051">
○釋曰：郭云：「袞衣有黻文。」《小雅·采菽》云：「玄袞及黼。」袞，必兼有黼黻，《詩》但言「及黼」，嫌於無黻，故此釋之。毛傳云：「玄袞，卷龍也。白與黑謂之黼。」鄭箋云：「玄袞，玄衣而畫以卷龍也。黼，黼黻，謂絺衣也，諸公之服，自袞冕而下。」
		</region>
	</paragraph>
	<paragraph index="564">
		<region typus="original" subtype="" id="2055" explains="">
華，皇也。
		</region>
		<region typus="comment" subtype="" id="2056" explains="2055">
（《釋草》曰：「葟，華榮。○華，胡瓜切。）
		</region>
	</paragraph>
	<paragraph index="565">
		<region typus="comment" subtype="疏_prefix" id="2057" explains="">
【疏】「華，皇也」。
		</region>
		<region typus="comment" subtype="疏_body" id="2058" explains="2055">
○釋曰：草木之華，一名皇。樊光引《詩》云：「皇皇者華。」孫炎云：「皇皇猶煌煌。」郭云「《釋草》曰：皇，華榮」，引之以證皇亦華榮之名。
		</region>
	</paragraph>
	<paragraph index="566">
		<region typus="original" subtype="" id="2059" explains="">
昆，後也。
		</region>
		<region typus="comment" subtype="" id="2060" explains="2059">
（謂先後。方俗語。）
		</region>
	</paragraph>
	<paragraph index="567">
		<region typus="comment" subtype="疏_prefix" id="2061" explains="">
【疏】「昆，後也」。
		</region>
		<region typus="comment" subtype="疏_body" id="2062" explains="2059">
○釋曰：郭云：「謂先後。方俗語。」《大禹謨》云：「官占惟先蔽志，昆命元龜。」
		</region>
	</paragraph>
	<paragraph index="568">
		<region typus="original" subtype="" id="2063" explains="">
彌，終也。
		</region>
		<region typus="comment" subtype="" id="2064" explains="2063">
（終竟也。）
		</region>
	</paragraph>
	<paragraph index="569">
		<region typus="comment" subtype="疏_prefix" id="2065" explains="">
【疏】「彌，終也」。
		</region>
		<region typus="comment" subtype="疏_body" id="2066" explains="2063">
○釋曰：郭云：「終竟也。」《大雅·生民》云：「誕彌厥月。」言大矣後稷之在其母終人道十月而生也。
		</region>
	</paragraph>
</text>
