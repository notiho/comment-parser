<?xml version='1.0' encoding='UTF-8'?>
<text title="爾雅註疏" section="釋宮第五" juan="5" original_title="爾雅">
	<paragraph index="0">
		<region typus="original" subtype="title" id="2666" explains="">
爾雅註疏 釋宮第五
		</region>
	</paragraph>
	<paragraph index="1">
		<region typus="comment" subtype="疏_prefix" id="2667" explains="">
【疏】「釋宮第五」。
		</region>
		<region typus="comment" subtype="疏_body" id="2668" explains="2666">
○釋曰：《易·係辭》云：「王古穴居而野處，後世聖人易之以宮室，上棟下宇，以待風雨，蓋取諸《大壯》。」此其始也。《白虎通》云：「黃帝作宮室。」《世本》曰：「禹作宮室，其台榭樓閣之異，門墉行步之名，皆自於宮。」故以「釋宮」總之也。
		</region>
	</paragraph>
	<paragraph index="2">
		<region typus="original" subtype="" id="2669" explains="">
宮謂之室，室謂之宮。
		</region>
		<region typus="comment" subtype="" id="2670" explains="2669">
（皆所以通古今之異語，明同實而兩名。）
		</region>
	</paragraph>
	<paragraph index="3">
		<region typus="comment" subtype="疏_prefix" id="2671" explains="">
【疏】「宮謂」至「之宮」。
		</region>
		<region typus="comment" subtype="疏_body" id="2672" explains="2669">
○釋曰：別二名也。郭云：「皆所以通古今之異語，明同實而兩名。」《釋名》云：「宮，穹也，言屋見於垣上穹崇然也。室，實也。言人物實滿於其中也。」是所從言之異耳。《詩》云：「作於楚宮。」又曰：「入此室處。」是也。古者貴賤所居皆得稱宮。故《禮記》曰：「由士命以上，父子皆異宮。」又《喪服傳》繼父為其妻前夫之子築宮廟。是士庶人皆有宮稱也。至秦漢以來，乃定為至尊所居之稱。
		</region>
	</paragraph>
	<paragraph index="4">
		<region typus="original" subtype="" id="2673" explains="">
牖戶之間謂之扆，
		</region>
		<region typus="comment" subtype="" id="2674" explains="2673">
窗東戶西也。《禮》雲斧扆者，以其所在處名之。
		</region>
		<region typus="original" subtype="" id="2675" explains="">
其內謂之家。
		</region>
		<region typus="comment" subtype="" id="2676" explains="2675">
今人稱家，義出於此。扆，倚。
		</region>
	</paragraph>
	<paragraph index="5">
		<region typus="comment" subtype="疏_prefix" id="2677" explains="">
【疏】「牖戶」至「之家」。
		</region>
		<region typus="comment" subtype="疏_body" id="2678" explains="2673,2675">
○釋曰：牖者，戶西窗也。此牖東戶西為牖戶之間，其處名扆。雲「其內」者，其扆內也。自此扆內即謂之家。《說文》云： 「家，居也。」《禮記》云：「已受命，君言不宿於家。」郭云：「今人稱家，義出於此。」言其稱家之義，本出於此也。
		</region>
	</paragraph>
	<paragraph index="6">
		<region typus="comment" subtype="注_prefix" id="2679" explains="">
【注】「《禮》雲」至「名之」。
		</region>
		<region typus="comment" subtype="注_body" id="2680" explains="2674">
○釋曰：雲 「《禮》雲斧扆」者，案《覲禮》云：「天子設斧依於戶牖之間，左右幾。」鄭注云：「依，如今糸弟素屏風也。有繡斧文，所以示威也。斧謂之黼。」是也。雲 「以其所在處名之」者，言本牖戶之間名扆。覲禮天子設屏風之扆於牖戶之間，因名此屏風為扆。是以其在扆處，即名之曰扆也。
		</region>
	</paragraph>
	<paragraph index="7">
		<region typus="original" subtype="" id="2681" explains="">
東西牆謂之序。
		</region>
		<region typus="comment" subtype="" id="2682" explains="2681">
所以序別內外。
		</region>
	</paragraph>
	<paragraph index="8">
		<region typus="comment" subtype="疏_prefix" id="2683" explains="">
【疏】「東西牆謂之序」。
		</region>
		<region typus="comment" subtype="疏_body" id="2684" explains="2681">
○釋曰：「此謂室前堂上、東廂西廂之牆也。所以次序分別內外親疏，故謂之序也。《尚書·顧命》雲「西序東鄉，敷重厎席」、「東序西鄉，敷重豐席」及《禮經》每雲「東序西序」者，皆謂此也。
		</region>
	</paragraph>
	<paragraph index="9">
		<region typus="original" subtype="" id="2685" explains="">
西南隅謂之奧，
		</region>
		<region typus="comment" subtype="" id="2686" explains="2685">
室中隱奧之處。
		</region>
		<region typus="original" subtype="" id="2687" explains="">
西北隅謂之屋漏，
		</region>
		<region typus="comment" subtype="" id="2688" explains="2687">
《詩》曰：「尚不鬼於屋漏。」其義未詳。
		</region>
		<region typus="original" subtype="" id="2689" explains="">
東北隅謂之宧，
		</region>
		<region typus="comment" subtype="" id="2690" explains="2689">
宧見《禮》，亦未詳。
		</region>
		<region typus="original" subtype="" id="2691" explains="">
東南隅謂之㝔。
		</region>
		<region typus="comment" subtype="" id="2692" explains="2691">
《禮》曰：「埽室聚㝔。」㝔亦隱闇。宧，夷。㝔，要。
		</region>
	</paragraph>
	<paragraph index="10">
		<region typus="comment" subtype="疏_prefix" id="2693" explains="">
【疏】「西南」至「之㝔」。
		</region>
		<region typus="comment" subtype="疏_body" id="2694" explains="2685,2687,2689,2691">
○釋曰：此別宮中四隅之異名也。雲奧者，孫炎云：「室中隱奧之處也。」古者為室，戶不當中而近東，則西南隅最為深隱，故謂之奧。而祭祀及尊者常處焉。《曲禮》云：「凡為人子者，居不主奧。」是也。西北隅名屋漏，東北隅名宧，東南隅名㝔，㝔亦隱闇之義也，與奧相類。故郭雲亦也。
		</region>
	</paragraph>
	<paragraph index="11">
		<region typus="comment" subtype="注_prefix" id="2695" explains="">
【注】「《詩》曰」至「未詳」。
		</region>
		<region typus="comment" subtype="注_body" id="2696" explains="2688,2690">
○釋曰：雲「《詩》曰：尚不鬼於屋漏」者，《大雅· 抑》篇文也。鄭箋云：「尚無肅敬之心，不慚鬼於屋漏，有神見人之為也。屋，小帳也。漏，隱也。禮：祭於奧，既畢，改設饌於西北隅，而厞隱之處，此祭之末也。」孫炎云：「屋漏者，當室之白，日光所漏入。」郭雲「其義未詳」者，以孫、鄭之說皆無所據，故不取也。
		</region>
	</paragraph>
	<paragraph index="12">
		<region typus="comment" subtype="注_prefix" id="2697" explains="">
【注】「宧見《禮》，亦未詳」。
		</region>
		<region typus="comment" subtype="注_body" id="2698" explains="2690">
○釋曰：李巡云： 「東北者，陽始起，育養萬物，故曰宧。宧，養也。」《說文》亦云。郭雲「亦未詳」者，以頤養之字作頤，又室中四隅無取陰陽之義。與屋漏意同，故云「亦未詳」也。
		</region>
	</paragraph>
	<paragraph index="13">
		<region typus="comment" subtype="注_prefix" id="2699" explains="">
【注】「《禮》曰：埽室聚㝔」。
		</region>
		<region typus="comment" subtype="注_body" id="2700" explains="2692">
○釋曰：《既夕記》云：「朔月，童子執帚卻之，左手奉之，從散者而入。比奠，舉席，埽室，聚諸窔，布席如初。卒奠，埽者執帚，垂末內鬛，從執燭者而東。」是其事也。
		</region>
	</paragraph>
	<paragraph index="14">
		<region typus="original" subtype="" id="2701" explains="">
柣謂之閾。
		</region>
		<region typus="comment" subtype="" id="2702" explains="2701">
閾，門限。
		</region>
		<region typus="original" subtype="" id="2703" explains="">
棖謂之楔。
		</region>
		<region typus="comment" subtype="" id="2704" explains="2703">
門兩旁木。
		</region>
		<region typus="original" subtype="" id="2705" explains="">
楣謂之梁。
		</region>
		<region typus="comment" subtype="" id="2706" explains="2705">
門戶上橫梁。
		</region>
		<region typus="original" subtype="" id="2707" explains="">
樞謂之椳。
		</region>
		<region typus="comment" subtype="" id="2708" explains="2707">
門戶扉樞。
		</region>
		<region typus="original" subtype="" id="2709" explains="">
樞達北方謂之落時。
		</region>
		<region typus="comment" subtype="" id="2710" explains="2709">
門持樞者，或達北檼以為固也。
		</region>
		<region typus="original" subtype="" id="2711" explains="">
落時謂之
		</region>
		<region typus="comment" subtype="" id="2712" explains="2711">
道二名也。○柣，幹結切。閾，域。楔，古黠切。樞，昌朱切。椳，於回切。音士。
		</region>
	</paragraph>
	<paragraph index="15">
		<region typus="comment" subtype="疏_prefix" id="2713" explains="">
【疏】「柣謂」至「之」。
		</region>
		<region typus="comment" subtype="疏_body" id="2714" explains="2701,2703,2705,2707,2709,2711">
○釋曰：此別門戶上下及兩旁之木名也。柣者，孫炎云：「門限也。」經傳諸注皆以閾為門限，謂門下橫木為內外之限也。俗謂之地柣，一名閾。《曲禮》云：「不履閾。」是也。棖者，門兩旁長木，一名楔。李巡曰：「棖謂梱上兩旁木。」《禮記·玉藻》云：「君入門，士介拂棖。」鄭注云： 「棖，門楔也。」楣，即梁也。呂伯雍云：「門樞之橫梁也。」郭云：「門戶上橫梁。」《鄉射記》云：「堂則物當楣。」是也。樞者門扉，開闔之所由也，一名椳。《易》曰：「樞機之發。」是也。其持樞之木或達北檼以為牢固者，名落時，檼即棟也。落時又名。是持樞一木有此二名也。
		</region>
	</paragraph>
	<paragraph index="16">
		<region typus="original" subtype="" id="2715" explains="">
垝謂之坫。
		</region>
		<region typus="comment" subtype="" id="2716" explains="2715">
在堂隅。坫，㙐也。
		</region>
		<region typus="original" subtype="" id="2717" explains="">
牆謂之墉。
		</region>
		<region typus="comment" subtype="" id="2718" explains="2717">
《書》曰：「既勤垣墉。」
		</region>
		<region typus="original" subtype="" id="2719" explains="">
镘謂之杇。
		</region>
		<region typus="comment" subtype="" id="2720" explains="2719">
泥镘。
		</region>
		<region typus="original" subtype="" id="2721" explains="">
椹謂之榩。
		</region>
		<region typus="comment" subtype="" id="2722" explains="2721">
斫木櫍也。
		</region>
		<region typus="original" subtype="" id="2723" explains="">
地謂之黝。
		</region>
		<region typus="comment" subtype="" id="2724" explains="2723">
黑飾地也。
		</region>
		<region typus="original" subtype="" id="2725" explains="">
牆謂之堊。
		</region>
		<region typus="comment" subtype="" id="2726" explains="2725">
白飾牆也。○垝，古委反。杇，烏。椹，砧。榩，虔。黝，於糾反。堊，於故反。
		</region>
	</paragraph>
	<paragraph index="17">
		<region typus="comment" subtype="疏_prefix" id="2727" explains="">
【疏】「垝謂」至「之堊」。
		</region>
		<region typus="comment" subtype="疏_body" id="2728" explains="2715,2717,2719,2721,2723,2725">
○釋曰：此別宮室垣墉及脩飾之名也。坫者，堂角也，一名垝。牆者，室之防也，一名墉。李巡曰：「謂垣牆也。」《郊特牲》曰：「君南鄉於北墉下。」注云：「社內北牆。」是也。亦為城。《王制注》云：「小城曰附庸。」《大雅· 皇矣》云：「以伐崇墉。」義得兩通也。镘者，泥镘也，一名杇，塗工之作具也。《論語》曰：「糞土之牆不可杇。」是也。椹者，斫木所用以藉者之木名也，一名榩。孫炎云：「斫木質也。」《詩·商頌》云：「方斫是虔。」是也。又名櫍。《穀梁傳》曰：「裘纏櫍以為臬。」是也。以黑飾地謂之黝，以白飾牆謂之堊。《周禮·守祧職》云：「其祧則守祧黝堊之。」是也。
		</region>
	</paragraph>
	<paragraph index="18">
		<region typus="comment" subtype="注_prefix" id="2729" explains="">
【注】「在堂隅，坫，㙐也」。
		</region>
		<region typus="comment" subtype="注_body" id="2730" explains="2716">
○釋曰：坫名見於經傳者有三：案《禮記·明堂位》云：「反坫，出尊，崇坫亢圭。」及《論語》：「邦君為兩君之好，有反坫。」此三者，在兩楹之間，以土為之，非此經所謂也。案《既夕記》云：「設棜於東堂下，南順，齊於坫。」《士冠禮》云：「爵弁、皮弁、緇布冠各一匴，執以待於西坫南。」則此經所謂也。鄭注云：「坫在堂角。」然則堂之東南角為東坫，西南角為西坫。故郭云：「在堂隅。坫，㙐也。」㙐則端也，言坫是堂角端也。
		</region>
	</paragraph>
	<paragraph index="19">
		<region typus="comment" subtype="注_prefix" id="2731" explains="">
【注】「《書》曰：既勤垣墉」。
		</region>
		<region typus="comment" subtype="注_body" id="2732" explains="2718">
○釋曰：此《周書·梓材》篇文也。案彼云：「若作室家，既勤垣墉，惟其塗暨茨。」 孔《傳》云：「如人為室家，已勤立垣墉，惟其當塗暨茨蓋之。」此喻教化也。
		</region>
	</paragraph>
	<paragraph index="20">
		<region typus="original" subtype="" id="2733" explains="">
枳謂之杙。
		</region>
		<region typus="comment" subtype="" id="2734" explains="2733">
鬘也。
		</region>
		<region typus="original" subtype="" id="2735" explains="">
在牆者謂之楎，
		</region>
		<region typus="comment" subtype="" id="2736" explains="2735">
《禮記》曰：「不敢縣於夫之楎椸。」
		</region>
		<region typus="original" subtype="" id="2737" explains="">
在地者謂之臬。
		</region>
		<region typus="comment" subtype="" id="2738" explains="2737">
即門鬘也。
		</region>
		<region typus="original" subtype="" id="2739" explains="">
大者謂之栱，長者謂之閣。
		</region>
		<region typus="comment" subtype="" id="2740" explains="2739">
別杙所在長短之名。○枳，徒得反。杙，亦。楎，暉。臬，魚列反。
		</region>
	</paragraph>
	<paragraph index="21">
		<region typus="comment" subtype="疏_prefix" id="2741" explains="">
【疏】「枳謂」至「之閣」。
		</region>
		<region typus="comment" subtype="疏_body" id="2742" explains="2733,2735,2737,2739">
○釋曰：此別杙所在長短之名也。杙即鬘也，一名枳。置杙在牆者，名楎。在地及門中者，名臬。《玉藻》云：「公事自闑西，私事自闑東。」是也。大者名栱，長者名閣也。
		</region>
	</paragraph>
	<paragraph index="22">
		<region typus="comment" subtype="注_prefix" id="2743" explains="">
【注】「《禮記》曰：不敢縣於夫之楎椸」。
		</region>
		<region typus="comment" subtype="注_body" id="2744" explains="2736">
○釋曰：此《內則》文也。鄭注云：「竿謂之椸。楎，杙也。」
		</region>
	</paragraph>
	<paragraph index="23">
		<region typus="original" subtype="" id="2745" explains="">
闍謂之台，
		</region>
		<region typus="comment" subtype="" id="2746" explains="2745">
積土四方。
		</region>
		<region typus="original" subtype="" id="2747" explains="">
有木者謂之榭。
		</region>
		<region typus="comment" subtype="" id="2748" explains="2747">
台上起屋。○闍，都。
		</region>
	</paragraph>
	<paragraph index="24">
		<region typus="comment" subtype="疏_prefix" id="2749" explains="">
【疏】「闍謂」至「之榭」。
		</region>
		<region typus="comment" subtype="疏_body" id="2750" explains="2745,2747">
○釋曰：別台、榭之制也。積土四方而高者名台，即下雲「四方而高者」也，一名闍。李巡云：「積土為之，所以觀望。」《詩》云：「出其闍。」彼以闍為城台，於此台上有木起屋者名榭。《月令·仲夏》云：「可以處台榭。」謂此也。
		</region>
	</paragraph>
	<paragraph index="25">
		<region typus="original" subtype="" id="2751" explains="">
雞棲於弋為榤，鑿垣而棲為塒。
		</region>
		<region typus="comment" subtype="" id="2752" explains="2751">
今寒鄉穿牆棲雞，皆見《詩》。○榤，竭。垣，袁。塒，時。
		</region>
	</paragraph>
	<paragraph index="26">
		<region typus="comment" subtype="疏_prefix" id="2753" explains="">
【疏】「雞棲」至「為塒」。
		</region>
		<region typus="comment" subtype="疏_body" id="2754" explains="2751">
○釋曰：李巡曰：「別雞所棲之名也。弋，鬘也。鑿牆為雞作棲曰塒。」
		</region>
	</paragraph>
	<paragraph index="27">
		<region typus="comment" subtype="注_prefix" id="2755" explains="">
【注】「今寒」至「見《詩》」。
		</region>
		<region typus="comment" subtype="注_body" id="2756" explains="2752">
○釋曰：雲「今寒鄉穿牆棲雞」者，謂苦寒之鄉也，避寒，故穿牆以棲雞。雲「皆見《詩》」者，案《王風·君子於役》云：「雞棲於塒。」又曰：「雞棲於桀。」是也。
		</region>
	</paragraph>
	<paragraph index="28">
		<region typus="original" subtype="" id="2757" explains="">
植謂之傳，傳謂之突。
		</region>
		<region typus="comment" subtype="" id="2758" explains="2757">
戶持鎖植也。見《埤蒼》。
		</region>
	</paragraph>
	<paragraph index="29">
		<region typus="comment" subtype="疏_prefix" id="2759" explains="">
【疏】「植謂」至「之突」。
		</region>
		<region typus="comment" subtype="疏_body" id="2760" explains="2757">
○釋曰：植謂戶之維持鎖者也。植木為之，因名雲。又名傳，又名突也。文見《埤蒼》。
		</region>
	</paragraph>
	<paragraph index="30">
		<region typus="original" subtype="" id="2761" explains="">
杗廇謂之梁。
		</region>
		<region typus="comment" subtype="" id="2762" explains="2761">
屋大梁也。
		</region>
		<region typus="original" subtype="" id="2763" explains="">
其上楹謂之棁。
		</region>
		<region typus="comment" subtype="" id="2764" explains="2763">
侏儒柱也。
		</region>
		<region typus="original" subtype="" id="2765" explains="">
閞謂之槉，
		</region>
		<region typus="comment" subtype="" id="2766" explains="2765">
柱上欂也。亦名枅，又曰㭼。
		</region>
		<region typus="original" subtype="" id="2767" explains="">
栭謂之楶，
		</region>
		<region typus="comment" subtype="" id="2768" explains="2767">
即櫨也。
		</region>
		<region typus="original" subtype="" id="2769" explains="">
棟謂之桴，
		</region>
		<region typus="comment" subtype="" id="2770" explains="2769">
屋檼。
		</region>
		<region typus="original" subtype="" id="2771" explains="">
桷謂之榱。
		</region>
		<region typus="comment" subtype="" id="2772" explains="2771">
屋椽。
		</region>
		<region typus="original" subtype="" id="2773" explains="">
桷直而遂謂之閱，
		</region>
		<region typus="comment" subtype="" id="2774" explains="2773">
謂五架屋際椽正相當。
		</region>
		<region typus="original" subtype="" id="2775" explains="">
直不受簷謂之交。
		</region>
		<region typus="comment" subtype="" id="2776" explains="2775">
謂五架屋際椽不直上簷，交於檼上。
		</region>
		<region typus="original" subtype="" id="2777" explains="">
簷謂之樀。
		</region>
		<region typus="comment" subtype="" id="2778" explains="2777">
屋梠。○杗，亡。廇，力又反。棁，拙。閞，卞。槉，疾。楶，節。桴，浮。榱，衰。簷，簷。樀，滴。
		</region>
	</paragraph>
	<paragraph index="31">
		<region typus="comment" subtype="疏_prefix" id="2779" explains="">
【疏】「杗廇」至「之樀」。
		</region>
		<region typus="comment" subtype="疏_body" id="2780" explains="2761,2763,2765,2767,2769,2771,2773,2775,2777">
○釋曰：此別梁柱棟榱之名也。梁即屋大梁也，一名杗。廇，楹柱也。其梁上短柱名棁。《禮器》云「藻棁」者，謂畫梁上柱為藻文也。一名侏儒柱，以其短小故也。閞者，柱上木名也。又謂之槉，又名欂，亦名枅。《字林》云：「枅，柱上方木。」是也。又曰㭼，是一物五名也。栭，一名楶，即櫨也，皆謂鬥栱也。《禮器》雲「管仲山節」者，謂刻柱頭為鬥栱形如山也。棟，屋檼也。一名桴，今屋脊也。《易》曰：「棟隆吉。」是也。桷，屋椽也，一名榱。呂沈云：「齊魯名桷，周人名榱。」《易》曰：「鴻漸於木，或得其桷。」《左傳》子產曰：「棟折榱崩，僑將壓焉。」是也。屋椽長直而遂達五架屋際者，名閱。郭云：「謂五架屋際椽正相當。」若其椽直不上於簷者名交，言相交於檼上也。郭云：「謂五架屋際椽不直上簷，交於檼上。」屋簷，一名樀，一名屋梠，又名宇，皆屋之四垂也。故《士喪禮》曰：「為銘置於宇西階上。」鄭注云：「宇，梠。」是也。
		</region>
	</paragraph>
	<paragraph index="32">
		<region typus="original" subtype="" id="2781" explains="">
容謂之防。
		</region>
		<region typus="comment" subtype="" id="2782" explains="2781">
形如今床頭小曲屏風，唱射者所以自防隱。見《周禮》。
		</region>
	</paragraph>
	<paragraph index="33">
		<region typus="comment" subtype="疏_prefix" id="2783" explains="">
【疏】「容謂之防」。
		</region>
		<region typus="comment" subtype="疏_body" id="2784" explains="2781">
○釋曰：容者，射禮唱獲者蔽身之物也。一名防，言所以容身防矢也。一名乏。《鄉射禮》云：「乏三侯道，居侯黨之一，西五步。」鄭注云：「容謂之乏，所以為獲者禦矢也。」謂之乏者，言矢至此力乏也。郭云：「形如今床頭小曲屏風，唱射者所以自防隱，見《周禮》」者，案《夏官·舍人職》云：「以射法治射儀，王以六耦射三侯，三獲三容。」鄭司農云：「容者乏也，待獲者所蔽也。」是矣。
		</region>
	</paragraph>
	<paragraph index="34">
		<region typus="original" subtype="" id="2785" explains="">
連謂之簃。
		</region>
		<region typus="comment" subtype="" id="2786" explains="2785">
堂樓閣邊小屋，今呼之簃廚、連觀也。○簃，丈知反。
		</region>
	</paragraph>
	<paragraph index="35">
		<region typus="comment" subtype="疏_prefix" id="2787" explains="">
【疏】「連謂之簃」。
		</region>
		<region typus="comment" subtype="疏_body" id="2788" explains="2785">
○釋曰：簃，樓閣邊相連小屋名也。郭云：「堂樓閣邊小屋，今呼之簃廚、連觀也。」
		</region>
	</paragraph>
	<paragraph index="36">
		<region typus="original" subtype="" id="2789" explains="">
屋上薄謂之筄。
		</region>
		<region typus="comment" subtype="" id="2790" explains="2789">
屋笮。○筄，曜。
		</region>
	</paragraph>
	<paragraph index="37">
		<region typus="comment" subtype="疏_prefix" id="2791" explains="">
【疏】「屋上薄謂之筄」。
		</region>
		<region typus="comment" subtype="疏_body" id="2792" explains="2789">
○釋曰：屋上薄一名筄，今謂之屋笮也。
		</region>
	</paragraph>
	<paragraph index="38">
		<region typus="original" subtype="" id="2793" explains="">
兩階間謂之鄉。
		</region>
		<region typus="comment" subtype="" id="2794" explains="2793">
人君南鄉當階間。
		</region>
		<region typus="original" subtype="" id="2795" explains="">
中庭之左右謂之位。
		</region>
		<region typus="comment" subtype="" id="2796" explains="2795">
群臣之側位也。
		</region>
		<region typus="original" subtype="" id="2797" explains="">
門屏之間謂之寧。
		</region>
		<region typus="comment" subtype="" id="2798" explains="2797">
人君視朝所寧立處。
		</region>
		<region typus="original" subtype="" id="2799" explains="">
屏謂之樹。
		</region>
		<region typus="comment" subtype="" id="2800" explains="2799">
小牆當門中。○鄉，向。屏音並。寧，佇。
		</region>
	</paragraph>
	<paragraph index="39">
		<region typus="comment" subtype="疏_prefix" id="2801" explains="">
【疏】「兩階」至「之樹」。
		</region>
		<region typus="comment" subtype="疏_body" id="2802" explains="2793,2795,2797,2799">
○釋曰：此別君臣之位處也。人君南面，鄉明而治，其位在兩階間，因名雲也。雲「中庭之左右謂之位」者，左右猶東西也。位，群臣之列位也。案《明堂位》云：「三公，中階之前，北面東上。諸侯之位，阼階之東，西面北上。諸伯之國，西階之西，東面北上。諸子之國，門東，北面東上。諸男之國，門西，北面東上。」是也。雲「門屏之間謂之寧」者，謂路門之外，屏樹之內，人君視朝寧立之處，因名為寧。李巡云：「正門內兩塾間曰寧。」《曲禮》曰：「天子當寧而立，諸公東面，諸侯西面曰朝。」是也。雲「屏謂之樹」者，屏，蔽也；樹，立也。立牆當門以自蔽也。李巡曰：「垣當門自蔽名曰樹。」郭云：「小牆當門中。」《禮緯》云：「天子外屏，諸侯內屏。」《郊特牲》云：「旅樹。」鄭注云：「旅，道也。屏謂之樹，樹所以蔽行道。」以此推之，則諸侯內屏，在路門之內。天子外屏，在路門之外而近應門者矣。
		</region>
	</paragraph>
	<paragraph index="40">
		<region typus="original" subtype="" id="2803" explains="">
閍謂之門。
		</region>
		<region typus="comment" subtype="" id="2804" explains="2803">
《詩》曰：「祝祭於祊。」
		</region>
		<region typus="original" subtype="" id="2805" explains="">
正門謂之應門。
		</region>
		<region typus="comment" subtype="" id="2806" explains="2805">
朝門。
		</region>
		<region typus="original" subtype="" id="2807" explains="">
觀謂之闕。
		</region>
		<region typus="comment" subtype="" id="2808" explains="2807">
宮門雙闕。
		</region>
		<region typus="original" subtype="" id="2809" explains="">
宮中之門謂之闈，
		</region>
		<region typus="comment" subtype="" id="2810" explains="2809">
謂相通小門也。
		</region>
		<region typus="original" subtype="" id="2811" explains="">
其小者謂之閨，小閨謂之閤。
		</region>
		<region typus="comment" subtype="" id="2812" explains="2811">
大小異名。
		</region>
		<region typus="original" subtype="" id="2813" explains="">
巷門謂之閎。
		</region>
		<region typus="comment" subtype="" id="2814" explains="2813">
《左傳》曰：「盟諸僖閎。」閎，巷頭門。
		</region>
		<region typus="original" subtype="" id="2815" explains="">
門側之堂謂之塾。
		</region>
		<region typus="comment" subtype="" id="2816" explains="2815">
夾門堂也。
		</region>
		<region typus="original" subtype="" id="2817" explains="">
橛謂之闑。
		</region>
		<region typus="comment" subtype="" id="2818" explains="2817">
門閫。
		</region>
		<region typus="original" subtype="" id="2819" explains="">
闔謂之扉。
		</region>
		<region typus="comment" subtype="" id="2820" explains="2819">
《公羊傳》曰：「齒著於門闔。」
		</region>
		<region typus="original" subtype="" id="2821" explains="">
所以止扉謂之閎。
		</region>
		<region typus="comment" subtype="" id="2822" explains="2821">
門辟旁長橛也。《左傳》曰：「高其閈閎。」閎，長杙，即門鬘也。○閍，補耕反。觀，貫。衡，巷。塾，熟。橛，其月反。闑，魚列反。
		</region>
	</paragraph>
	<paragraph index="41">
		<region typus="comment" subtype="疏_prefix" id="2823" explains="">
【疏】「閍謂」至「之閎」。
		</region>
		<region typus="comment" subtype="疏_body" id="2824" explains="2803,2805,2807,2809,2811,2813,2815,2817,2819,2821">
○釋曰：此別門闕之異名也。李巡曰：「閍，廟門名。」其路門之外受朝。正門一名應門。應門之外門曰雉門，雉門之旁名觀，又名闕。宮中相通小門名闈，闈之小者名閨，閨之小者名閤。巷頭之門名閎。門側之室，夾堂東西者，名塾。門中之橛名闑，一名閫。闔，門扇也，一名扉。於門辟旁樹長橛所以止扉者，名閎。注「《詩》曰：「祝祭於祊」。○釋曰：《小雅· 楚茨》篇文也。案祊本廟門之名，設祭於廟門，因名其祭亦名祊。凡祊有二種，一是正祭之時，既設於廟，又求神於廟門之內。《郊特牲》云：「索祭祝於祊。」及《詩》云：「祝祭於祊。」注云：「祊，平生門內之旁，待賓客之處，與祭同日也。」二是明日繹祭之時，設饌於廟門外西室，亦謂之祊。即《郊特牲》注云：「祊之禮宜於廟門外之西室。」及《禮器》云：「為祊乎外。」是也。然則廟門內外皆有祊稱。
		</region>
	</paragraph>
	<paragraph index="42">
		<region typus="comment" subtype="注_prefix" id="2825" explains="">
【注】「朝門」。
		</region>
		<region typus="comment" subtype="注_body" id="2826" explains="2806">
○釋曰：案《詩·大雅》云：「乃立皋門，皋門有伉。乃立應門，應門將將。」鄭箋云：「諸侯之宮外門曰皋門，朝門曰應門，內有路門，天子之宮加以庫、雉。」案鄭玄注《周禮·秋官· 朝士職》：「王五門：皋、庫、雉、應、路也。」又曰：「天子諸侯皆有三朝：外朝一、內朝二。」其天子外朝一者，在皋門之內、庫門之外，大詢眾庶之朝也，朝士掌之。內朝二者，正朝在路門外，司士掌之。燕朝在路門內，大仆掌之。諸侯之外朝一者，在皋門內、應門外。內朝二者，亦在路寢門之外內，以正朝在應門內，故謂應門為朝門也。
		</region>
	</paragraph>
	<paragraph index="43">
		<region typus="comment" subtype="注_prefix" id="2827" explains="">
【注】「宮門雙闕」。
		</region>
		<region typus="comment" subtype="注_body" id="2828" explains="2808">
○釋曰：《周禮·大宰》：「正月之吉，縣治象之法於象魏，使萬民觀治象。」鄭眾云：「象魏，闕也。」劉熙《釋名》云： 「闕在門兩旁，中央闕然為道也。」《白虎通》云：「闕是闕疑。義亦相兼。」然則其上縣法象、其狀魏魏然高大謂之象魏，使人觀之謂之觀也。是觀與象魏、闕一物而三名也。以門之兩旁相對為雙，故云雙闕。
		</region>
	</paragraph>
	<paragraph index="44">
		<region typus="comment" subtype="注_prefix" id="2829" explains="">
【注】「《左傳》曰：盟諸僖閎」。
		</region>
		<region typus="comment" subtype="注_body" id="2830" explains="2814">
○釋曰：襄十一年傳文也。案彼云：「季武子將作三軍，叔孫穆子曰：『然則盟諸？』乃盟諸僖閎。」杜注云：「僖宮之門。」是也。
		</region>
	</paragraph>
	<paragraph index="45">
		<region typus="comment" subtype="注_prefix" id="2831" explains="">
【注】「《公羊傳》曰：齒著於門闔」。
		</region>
		<region typus="comment" subtype="注_body" id="2832" explains="2820">
○釋曰：莊十二年傳文也。案彼云：宋萬「搏閔公，絕其脰。仇牧聞君弑，趨而至；遇之於門，手劍而叱之。萬臂摋仇牧，碎其首，齒著乎門闔」。何休云：「闔，扇也。」是矣。
		</region>
	</paragraph>
	<paragraph index="46">
		<region typus="comment" subtype="注_prefix" id="2833" explains="">
【注】「《左傳》曰：高其閈閎」。
		</region>
		<region typus="comment" subtype="注_body" id="2834" explains="2822">
○釋曰：襄三十一年傳云：「子產相鄭伯以如晉。晉侯以我喪故，未之見也。子產使盡壞其館之垣而納車馬焉。士文伯讓之，曰：『敝邑以政刑之不脩，寇盜充斥，無若諸侯之屬，辱在寡君者何？是以令吏人完客所館，高其閈閎。』」是也。案《說文》云：「閈，門也。汝南平輿裏門曰閈。」閈既為門，故郭氏以閎為長杙，即門鬘也。杜預云： 「閎。門也。」非郭義也。
		</region>
	</paragraph>
	<paragraph index="47">
		<region typus="original" subtype="" id="2835" explains="">
瓴甋謂之甓。
		</region>
		<region typus="comment" subtype="" id="2836" explains="2835">
㼾磚也。今江東呼瓴甓。○瓴，靈。甋，的。甓，滿賝切。
		</region>
	</paragraph>
	<paragraph index="48">
		<region typus="comment" subtype="疏_prefix" id="2837" explains="">
【疏】「瓴甋謂之甓」。
		</region>
		<region typus="comment" subtype="疏_body" id="2838" explains="2835">
○釋曰：瓴甋一名甓。郭云：「㼾磚也。今江東呼瓴甓。」《詩·陳風》云：「中唐有甓。」是也。
		</region>
	</paragraph>
	<paragraph index="49">
		<region typus="original" subtype="" id="2839" explains="">
宮中巷謂之壼，
		</region>
		<region typus="comment" subtype="" id="2840" explains="2839">
巷閤間道。
		</region>
		<region typus="original" subtype="" id="2841" explains="">
廟中路謂之唐，
		</region>
		<region typus="comment" subtype="" id="2842" explains="2841">
《詩》曰：「中唐有甓。」
		</region>
		<region typus="original" subtype="" id="2843" explains="">
堂途謂之陳。
		</region>
		<region typus="comment" subtype="" id="2844" explains="2843">
堂下至門徑也。
		</region>
		<region typus="original" subtype="" id="2845" explains="">
路、旅，途也。
		</region>
		<region typus="comment" subtype="" id="2846" explains="2845">
途即道也。
		</region>
		<region typus="original" subtype="" id="2847" explains="">
路、場、猷、行，道也。
		</region>
		<region typus="comment" subtype="" id="2848" explains="2847">
博說道之異名。
		</region>
		<region typus="original" subtype="" id="2849" explains="">
一達謂之道路，
		</region>
		<region typus="comment" subtype="" id="2850" explains="2849">
長道。
		</region>
		<region typus="original" subtype="" id="2851" explains="">
二達謂之歧旁，
		</region>
		<region typus="comment" subtype="" id="2852" explains="2851">
歧道旁出也。
		</region>
		<region typus="original" subtype="" id="2853" explains="">
三達謂之劇旁，
		</region>
		<region typus="comment" subtype="" id="2854" explains="2853">
今南陽冠軍樂鄉數道交錯，俗呼之五劇鄉。
		</region>
		<region typus="original" subtype="" id="2855" explains="">
四達謂之逵，
		</region>
		<region typus="comment" subtype="" id="2856" explains="2855">
交道四出。
		</region>
		<region typus="original" subtype="" id="2857" explains="">
五達謂之康，
		</region>
		<region typus="comment" subtype="" id="2858" explains="2857">
《史記》所謂康莊之衢。
		</region>
		<region typus="original" subtype="" id="2859" explains="">
六達謂之莊，
		</region>
		<region typus="comment" subtype="" id="2860" explains="2859">
《左傳》曰：「得慶氏之木百車於莊。」
		</region>
		<region typus="original" subtype="" id="2861" explains="">
七達謂之劇驂，
		</region>
		<region typus="comment" subtype="" id="2862" explains="2861">
三道交，復有一岐出者，今北海劇縣有此道。
		</region>
		<region typus="original" subtype="" id="2863" explains="">
八達謂之崇期，
		</region>
		<region typus="comment" subtype="" id="2864" explains="2863">
四道交出。
		</region>
		<region typus="original" subtype="" id="2865" explains="">
九達謂之逵。
		</region>
		<region typus="comment" subtype="" id="2866" explains="2865">
四道交出，復有旁通。○壼，苦本切。劇，極。
		</region>
	</paragraph>
	<paragraph index="50">
		<region typus="comment" subtype="疏_prefix" id="2867" explains="">
【疏】「宮中」至「之逵」。
		</region>
		<region typus="comment" subtype="疏_body" id="2868" explains="2839,2841,2843,2845,2847,2849,2851,2853,2855,2857,2859,2861,2863,2865">
○釋曰：此別巷道之異名也。宮中巷閤間道名壺。孫炎曰：「巷，舍間道也。」王肅曰：「今後宮稱永巷，是宮內道名也。」廟中之路名唐，堂下至門徑名陳。路、旅皆途之別名也，途即道也。路、場、猷、行四者復是道之異名也。一達長道謂之道路．歧分二達者謂之歧旁，言歧道旁出也。歧分三達者謂之劇旁。孫炎云：「旁出歧多，故曰劇。」交道四達謂之衢。交道四出，復有一旁達謂之康。孫炎云：「康，樂也，交會樂道也。」交道六出謂之莊。孫炎云：「莊，盛也，道煩盛。」三道交出，復有一歧出者謂之劇驂。四道交出謂之崇期。四道交，復有一歧出者謂之逵。
		</region>
	</paragraph>
	<paragraph index="51">
		<region typus="comment" subtype="注_prefix" id="2869" explains="">
【注】「《詩》曰：中唐有甓」。
		</region>
		<region typus="comment" subtype="注_body" id="2870" explains="2842">
○釋曰：此《陳風·防有鵲巢》篇文也。
		</region>
	</paragraph>
	<paragraph index="52">
		<region typus="comment" subtype="注_prefix" id="2871" explains="">
【注】「《史記》所謂康莊之衢」。
		</region>
		<region typus="comment" subtype="注_body" id="2872" explains="2858">
○釋曰：案《史記·列傳》云：「騶奭者，齊諸騶子，亦頗采騶衍之術以紀文。於是齊王嘉之，自如淳于髡以下，皆命曰列大夫，為開第康莊之衢。」是也。
		</region>
	</paragraph>
	<paragraph index="53">
		<region typus="comment" subtype="注_prefix" id="2873" explains="">
【注】「《左傳》曰得慶氏之木百車於莊」。
		</region>
		<region typus="comment" subtype="注_body" id="2874" explains="2860">
○釋曰：案襄二十八年，齊慶封謀殺子雅、子尾。「陳文子謂桓子曰：『禍將作矣。吾其何得？』對曰：『得慶氏之木百車於莊。』」杜注云：「慶封時有此木，積於六軌之道。」是也。
		</region>
	</paragraph>
	<paragraph index="54">
		<region typus="comment" subtype="注_prefix" id="2875" explains="">
【注】「四道交出，復有旁通」。
		</region>
		<region typus="comment" subtype="注_body" id="2876" explains="2864,2866">
○釋曰：《詩·周南》云：「施於中逵。」毛傳云：「逵，九達之道。」是也。案《左傳》隱十一年云：「及大逵。」桓十四年：「焚渠門，入及大逵。」 莊二十八年：「眾車入自純門，及逵巿。」宣十二年：「入自皇門，至於逵路。」杜預皆以為道並九軌。案《周禮》：「經途九軌，不名曰逵。」杜意蓋以鄭之城內不應有九出之道，故以為並九軌，於此則不合也。
		</region>
	</paragraph>
	<paragraph index="55">
		<region typus="original" subtype="" id="2877" explains="">
室中謂之時。堂上謂之行，堂下謂之步。門外謂之趨，中庭謂之走，大路謂之奔。
		</region>
	</paragraph>
	<paragraph index="56">
		<region typus="comment" subtype="疏_prefix" id="2878" explains="">
【疏】「室中」至「之奔」。
		</region>
		<region typus="comment" subtype="疏_body" id="2879" explains="2877">
○釋曰：此皆人行步趨走之處，因以名雲。室中名時，時然後動。堂上曰行，謂平行也。堂下曰步。《白虎通》云：「人踐三尺，法天地，人再舉足曰步，備陰陽也。」門外曰趨。鄭玄云：「行而張拱曰趨。」中庭曰走。走，疾趨也。大路曰奔。奔，大走也。《書》曰：「駿奔走。」案此經所釋，謂祭祀之禮。知者以《召誥》云：「王朝步自周，則至於豐。」注云：「告文王廟。告文王，則告武王可知。出廟入廟，不以遠為文。」是也。若迎賓，則《樂師》云：「行以《肆夏》，趨以《采齊》。」行謂大寢之庭至路門，趨謂路門至應門。
		</region>
	</paragraph>
	<paragraph index="57">
		<region typus="original" subtype="" id="2880" explains="">
隄謂之梁。
		</region>
		<region typus="comment" subtype="" id="2881" explains="2880">
即橋也。或曰：「石絕水者為梁。」見《詩傳》。
		</region>
		<region typus="original" subtype="" id="2882" explains="">
石杠謂之徛。
		</region>
		<region typus="comment" subtype="" id="2883" explains="2882">
聚石水中以為步渡彴也。《孟子》曰：「歲十月，徒杠成。」或曰今之石橋。○隄，低。杠，江。徛，寄。
		</region>
	</paragraph>
	<paragraph index="58">
		<region typus="comment" subtype="疏_prefix" id="2884" explains="">
【疏】「隄謂」至「之徛」。
		</region>
		<region typus="comment" subtype="疏_body" id="2885" explains="2880,2882">
○釋曰：此別橋彴之名也。隄一名梁。郭氏兩解：一名即橋也，以木為之；一雲以石絕水。石杠，一名徛。郭氏亦兩解：一雲聚石水中以為步渡彴也。《廣雅》云：「彴，步橋也。」一雲或曰今之石橋。
		</region>
	</paragraph>
	<paragraph index="59">
		<region typus="comment" subtype="注_prefix" id="2886" explains="">
【注】「或曰石絕水者為梁。見《詩傳》」。
		</region>
		<region typus="comment" subtype="注_body" id="2887" explains="2881">
○釋曰：案《衛風》云：「有狐綏綏，在彼淇梁。」傳云：「石絕水曰梁。」是也。
		</region>
	</paragraph>
	<paragraph index="60">
		<region typus="comment" subtype="注_prefix" id="2888" explains="">
【注】「《孟子》曰：歲十月，徒杠成」。
		</region>
		<region typus="comment" subtype="注_body" id="2889" explains="2883">
○釋曰：案《孟子》云：「子產聽鄭國之政，以其乘輿濟人於溱洧。《孟子》曰：『惠而不知為政，歲十一月徒杠，成十二月輿梁成，民未病涉也。』」趙岐注云：「以為子產有惠民之心，不知為政，當以時脩橋梁，民何由病苦涉水乎？」是也。引之以證石杠為步橋也。此注作十月，誤脫，或所見本異。
		</region>
	</paragraph>
	<paragraph index="61">
		<region typus="original" subtype="" id="2890" explains="">
室有東西廂曰廟。
		</region>
		<region typus="comment" subtype="" id="2891" explains="2890">
夾室前堂。
		</region>
		<region typus="original" subtype="" id="2892" explains="">
無東西廂，有室曰寢。
		</region>
		<region typus="comment" subtype="" id="2893" explains="2892">
但有大室。
		</region>
		<region typus="original" subtype="" id="2894" explains="">
無室曰榭。
		</region>
		<region typus="comment" subtype="" id="2895" explains="2894">
榭即今堂堭。
		</region>
		<region typus="original" subtype="" id="2896" explains="">
四方而高曰台。陝而脩曲曰樓。
		</region>
		<region typus="comment" subtype="" id="2897" explains="2896">
脩，長也。○陝，狹。
		</region>
	</paragraph>
	<paragraph index="62">
		<region typus="comment" subtype="疏_prefix" id="2898" explains="">
【疏】「室有」至「曰樓」。
		</region>
		<region typus="comment" subtype="疏_body" id="2899" explains="2890,2892,2894,2896">
○釋曰：此明寢廟樓台之制也。凡大室有東西廂夾室，及前堂有序牆者，曰廟。但有太室者，曰寢。《月令·仲春》云：「寢廟畢備。」鄭注云：「前曰廟，後曰寢。」以廟長接神之處，其處尊，故在前。寢，衣冠所藏之處，對廟為卑，故在後。無室者名榭。《春秋》宣十六年「夏，成周宣榭火」。杜預云：「宣榭，講武屋」，引此文：無室曰榭，謂屋歇前。然則榭有二義：一者台上構木曰榭，上雲有木曰榭，及《月令》云：「可以處台榭。」是也。二屋歇前無壁者名榭，其制如今廳事也。《春秋》云：「成周宣榭。」《公羊》以為宣宮之榭，及《鄉射禮》云：「榭則鉤楹內。」是也。郭雲「榭即今堂堭」者，堂堭即今殿也。殿亦無室，故云即今堂堭。四方而高者名台，即上闍也。脩，長也。凡台上有屋，狹長而屈曲者，曰樓。
		</region>
	</paragraph>
</text>
