<?xml version='1.0' encoding='UTF-8'?>
<text title="爾雅註疏" section="釋地第九" juan="7" original_title="爾雅">
	<paragraph index="0">
		<region typus="original" subtype="title" id="283" explains="">
爾雅註疏 釋地第九
		</region>
	</paragraph>
	<paragraph index="1">
		<region typus="comment" subtype="疏_prefix" id="284" explains="">
【疏】「釋地第九」。
		</region>
		<region typus="comment" subtype="疏_body" id="285" explains="283">
○釋曰：案《說文》云：「元氣初分，輕清陽為天，重濁陰為地，萬物所陳列也。」《白虎通》云：「地者，易也。言養萬物、懷任、佼易、變化，含吐應節也。」《釋名》云：「地，底也。其體在底下，載萬物也。」《禮統》云：「地，施也，諦也。應變施化，審諦不誤也。」此篇釋地之所載四方、中國州、府、陵、藪之異，故曰「釋地」。
		</region>
	</paragraph>
	<paragraph index="2">
		<region typus="original" subtype="" id="286" explains="">
九州
		</region>
		<region typus="original" subtype="" id="287" explains="">
兩河間曰冀州，
		</region>
		<region typus="comment" subtype="" id="288" explains="287">
自東河至西河。
		</region>
		<region typus="original" subtype="" id="289" explains="">
河南曰豫州，
		</region>
		<region typus="comment" subtype="" id="290" explains="289">
自南河至漢。
		</region>
		<region typus="original" subtype="" id="291" explains="">
河西曰雝州，
		</region>
		<region typus="comment" subtype="" id="292" explains="291">
自西河至黑水。○雝，於用反。
		</region>
		<region typus="original" subtype="" id="293" explains="">
漢南曰荊州，
		</region>
		<region typus="comment" subtype="" id="294" explains="293">
自漢南至衡山之陽。
		</region>
		<region typus="original" subtype="" id="295" explains="">
江南曰楊州，
		</region>
		<region typus="comment" subtype="" id="296" explains="295">
自江南至海。
		</region>
		<region typus="original" subtype="" id="297" explains="">
濟、河間曰袞州，
		</region>
		<region typus="comment" subtype="" id="298" explains="297">
自河東至濟。
		</region>
		<region typus="original" subtype="" id="299" explains="">
濟東曰徐州，
		</region>
		<region typus="comment" subtype="" id="300" explains="299">
自濟東至海。○濟，子禮切。
		</region>
		<region typus="original" subtype="" id="301" explains="">
燕曰幽州，
		</region>
		<region typus="comment" subtype="" id="302" explains="301">
自易水至北狄。
		</region>
		<region typus="original" subtype="" id="303" explains="">
齊曰營州。
		</region>
		<region typus="comment" subtype="" id="304" explains="303">
自岱東至海，此蓋殷製。
		</region>
		<region typus="original" subtype="" id="305" explains="">
九州。
		</region>
	</paragraph>
	<paragraph index="3">
		<region typus="comment" subtype="疏_prefix" id="306" explains="">
【疏】「兩河」至「九州」。
		</region>
		<region typus="comment" subtype="疏_body" id="307" explains="287,289,291,293,295,297,299,301,303,305">
○釋曰：此釋九州之名及其界域也。○「兩河間曰冀州」。
		</region>
	</paragraph>
	<paragraph index="4">
		<region typus="comment" subtype="注_prefix" id="308" explains="">
【注】「自東河至西河」。
		</region>
		<region typus="comment" subtype="注_body" id="309" explains="288">
○釋曰：《周禮·職方氏》云：「河內曰冀州。」《禹貢》不說境界。孔安國云：此州帝都，不說境界，以餘州所至，即可知。以其《禹貢》「袞州」雲濟、河，自東河以東也；「豫州」雲荊、河，自南河以南也；「雍州」雲西河，自西河以西也。明東河之西，西河之東，南河之北，是冀州之境也。言東河、西河、南河者，皆據帝都冀州而言也。案，《禹貢》導河自積石、龍門，南流謂之西河。至於華陰，折而東，經底柱、孟津、過洛汭，皆東流，謂之南河。至於大伾，折而北流過降水，至於大陸，又北播為九河，同為逆河，入於海，謂之東河。此惟云兩河者，從可知。李巡曰：「兩河間其氣清，厥性相近，故曰冀。冀，近也。」○「河南曰豫州」。
		</region>
	</paragraph>
	<paragraph index="5">
		<region typus="comment" subtype="注_prefix" id="310" explains="">
【注】「自南河至漢」。
		</region>
		<region typus="comment" subtype="注_body" id="311" explains="290">
○釋曰：《職方》與此同。《禹貢》云：「荊、河惟豫州。」孔安國云：「西南至荊山，北距河水。」以其荊山在荊州，漢水所經，故文不同，其實一也。李巡云：「河南其氣著密，厥性安舒。故曰豫。豫，舒也。」○「河西曰雝州」。
		</region>
	</paragraph>
	<paragraph index="6">
		<region typus="comment" subtype="注_prefix" id="312" explains="">
【注】「自西河至黑水」。
		</region>
		<region typus="comment" subtype="注_body" id="313" explains="292">
○釋曰：《周禮》「正西曰雍州」。《禹貢》云：「黑水、西河惟雍州。」孔安國云： 「西距黑水，東據河。」案，酈元《水經》黑水出張掖雞山，南流至燉煌，過三危山南流入於南海。然則雍州之境，東據龍門、河西距此黑水也。李巡云：「河西其氣蔽壅，厥性急凶，故曰雍。雍，壅也。」兼得梁州之地，西北之位，陽所不及，陰壅也。○「漢南曰荊州」。
		</region>
	</paragraph>
	<paragraph index="7">
		<region typus="comment" subtype="注_prefix" id="314" explains="">
【注】「自漢南至衡山之陽」。
		</region>
		<region typus="comment" subtype="注_body" id="315" explains="294">
○釋曰：《周禮》「正南曰荊州」。《禹貢》：「荊及衡陽惟荊州。」孔安國云：「北據荊山，南及衡山之陽。」言北據荊山，則至漢水也。李巡曰：「漢南其氣燥，剛稟性彊梁，故曰荊。荊，彊也。」《釋名》以為取荊山之名。荊，警也。南蠻數為寇逆，常警備也。○「江南曰楊州」。
		</region>
	</paragraph>
	<paragraph index="8">
		<region typus="comment" subtype="注_prefix" id="316" explains="">
【注】「自江南至海」。
		</region>
		<region typus="comment" subtype="注_body" id="317" explains="296">
○釋曰：《周禮》「東南曰楊州」。《禹貢》：「淮、海惟楊州。」孔安國云：「北據淮，南距海。」然則楊州之境，跨江北至淮。此雲江南者，舉遠大而言也。李巡曰：「江南其氣躁勁，厥性輕楊。」 《太康地記》云：「以楊州漸太陽位，天氣奮揚，履正含文，故取名焉。」○「濟、河間曰袞州」。
		</region>
	</paragraph>
	<paragraph index="9">
		<region typus="comment" subtype="注_prefix" id="318" explains="">
【注】「自河東至濟」。
		</region>
		<region typus="comment" subtype="注_body" id="319" explains="298">
○釋曰：《周禮》「河東曰袞州。」《禹貢》：「濟、河惟袞州。」孔安國云：「東南據濟，西北距河。」孔《傳》凡雲「據」者，謂跨之也。距，至也。濟、河之間相去路近，袞州之境，跨濟而過，東南越濟水，西北至東河也。李巡云：「濟、河間其氣專質，厥性信謙，故曰袞。袞，信也。」《釋名》以為取袞水之義。○「濟東曰徐州」。
		</region>
	</paragraph>
	<paragraph index="10">
		<region typus="comment" subtype="注_prefix" id="320" explains="">
【注】「自濟東至海」。
		</region>
		<region typus="comment" subtype="注_body" id="321" explains="300">
○釋曰：《禹貢》：「海岱、及淮惟徐州。」孔《傳》云：「東至海，北至岱，南及淮。」此雲「自濟東」，則是西至濟也。李巡曰：「淮、海間其氣寬舒，稟性安徐，故曰徐。徐，舒也。」周合其地於青州。○「燕曰幽州」。
		</region>
	</paragraph>
	<paragraph index="11">
		<region typus="comment" subtype="注_prefix" id="322" explains="">
【注】「自易水至北狄」。
		</region>
		<region typus="comment" subtype="注_body" id="323" explains="302">
○釋曰：《周禮》「東北曰幽州」。李巡曰：「燕其氣深要，厥性剽疾，故曰幽。幽，要也。」《禹貢》其地合於冀州。《地理志》云：「涿郡故安縣閻鄉，易水所出，東至范陽入濡也。」從此易水至於北狄幽州之境也。○「齊曰營州」。
		</region>
	</paragraph>
	<paragraph index="12">
		<region typus="comment" subtype="注_prefix" id="324" explains="">
【注】「自岱東至海，此蓋殷製」。
		</region>
		<region typus="comment" subtype="注_body" id="325" explains="304">
○釋曰：《周禮》「正東曰青州」。《禹貢》：「海、岱惟青州。」孔《傳》云：「東北據海，西南距岱。」然則此營州則青州之地也。《博物志》云：「營與青同海，東有青丘，齊有營丘，豈是名乎？」《太康地記》云：「東方少陽，其色青，其氣清，歲之首，事之始，故以青為名焉。」雲「此蓋殷製」者，以此文上與《禹貢》不同，下與《周禮》又異，禹別九州有青、徐、梁，而無幽、并、營，是夏製也。《周禮》，周公所作，有青、幽、并，而無徐、梁、營，是周制也。此有徐、幽、營，而無青、梁、並，疑是殷製也。以無正文，故云蓋也。此上釋九州之名，故題雲「九州」也。
		</region>
	</paragraph>
	<paragraph index="13">
		<region typus="original" subtype="" id="326" explains="">
十藪
		</region>
		<region typus="original" subtype="" id="327" explains="">
魯有大野。
		</region>
		<region typus="comment" subtype="" id="328" explains="326,327">
（今高平钜野縣東北大澤是也。）
		</region>
	</paragraph>
	<paragraph index="14">
		<region typus="comment" subtype="疏_prefix" id="329" explains="">
【疏】「魯有大野」。
		</region>
		<region typus="comment" subtype="疏_body" id="330" explains="327">
○釋曰：此下至「周有焦護」，釋十藪之名也。《禹貢》徐州云：「大野既豬。」《地理志》云：大野澤在山陽钜野縣北。钜，即大也。由其旁有大澤，故縣以钜野為名。哀十四年《左傳》云：「西狩於大野。」以其澤在曲阜西，故云「西狩」也。郭云：「今高平钜野縣」者，東晉時，钜野屬高平郡，故與《志》不同。凡注言「今」者，皆謂東晉時也。
		</region>
	</paragraph>
	<paragraph index="15">
		<region typus="original" subtype="" id="331" explains="">
晉有大陸。
		</region>
		<region typus="comment" subtype="" id="332" explains="331">
今钜鹿北廣河澤是也。
		</region>
	</paragraph>
	<paragraph index="16">
		<region typus="comment" subtype="疏_prefix" id="333" explains="">
【疏】「晉有大陸」。【注】「今钜鹿北廣河澤是也」。
		</region>
		<region typus="comment" subtype="疏_body" id="334" explains="331,332">
○釋曰：孫炎曰：「廣河猶大陸。以地名言之，近為是也。」《禹貢》冀州雲「大陸既作」是也。案，定元年《左傳》晉魏獻子「田於大陸，焚焉，還，卒於甯」。杜預注：「嫌钜鹿絕遠，疑此田在汲郡吳澤。」甯，今脩武縣，近吳澤。計此二澤相去甚遠，亦得言大陸者，以其廣平曰陸。但廣而平者則名大陸，故異所而同名也。澤雖卑下，旁帶廣平之地，故統名焉。
		</region>
	</paragraph>
	<paragraph index="17">
		<region typus="original" subtype="" id="335" explains="">
秦有楊陓。
		</region>
		<region typus="comment" subtype="" id="336" explains="335">
今在扶風汧縣西。○陓，於於反。
		</region>
	</paragraph>
	<paragraph index="18">
		<region typus="comment" subtype="疏_prefix" id="337" explains="">
【疏】「秦有楊陓」。【注】「今在扶風汧縣西」。
		</region>
		<region typus="comment" subtype="疏_body" id="338" explains="335,336">
○釋曰：《周禮》冀州云：「其澤藪曰陽陓。」鄭注云：「所在未聞。」又雍州云：「其澤藪曰弦蒲。」鄭注云：「在汧。」案《地理志》汧吳山在西，古文以為汧山。北有蒲穀鄉弦中穀，雍州藪。今注亦云「在汧」。然則《周禮》弦蒲即此楊陓也。
		</region>
	</paragraph>
	<paragraph index="19">
		<region typus="original" subtype="" id="339" explains="">
宋有孟諸。
		</region>
		<region typus="comment" subtype="" id="340" explains="339">
今在梁國雎陽縣東北。
		</region>
	</paragraph>
	<paragraph index="20">
		<region typus="comment" subtype="疏_prefix" id="341" explains="">
【疏】「宋有孟諸」。【注】「今在梁國雎陽縣東北」。
		</region>
		<region typus="comment" subtype="疏_body" id="342" explains="339,340">
○釋曰：《周禮》青州，「其澤藪曰望諸」。鄭注云：「望諸，明都也。在雎陽。」《禹貢》豫州云：「導荷澤，被孟豬。」《左傳》亦作「孟諸」。文不同者，聲轉字異，正是一地也。
		</region>
	</paragraph>
	<paragraph index="21">
		<region typus="original" subtype="" id="343" explains="">
楚有雲夢。
		</region>
		<region typus="comment" subtype="" id="344" explains="343">
今南郡華容縣東南巴丘湖是也。
		</region>
	</paragraph>
	<paragraph index="22">
		<region typus="comment" subtype="疏_prefix" id="345" explains="">
【疏】「楚有雲夢」。【注】「今南」至「湖是也」。
		</region>
		<region typus="comment" subtype="疏_body" id="346" explains="343,344">
○釋曰：《周禮》荊州云：「其澤藪曰雲膋。」鄭注云：「雲膋在華容。」《禹貢》云：「雲土、夢作乂。」 昭三年《左傳》楚子與鄭伯田於「江南之夢」。又定四年「楚子涉雎，濟江，入於雲中」。杜預云：「南郡枝江縣西有雲夢城，江夏安陸縣東南亦有夢城，或曰南郡華容縣東南有巴丘湖，江南之夢也。」雲夢一澤而每處有名者，司馬相如《子虛賦》云：「雲夢者，方九百里。」則此澤跨江南北，亦得單稱雲，單稱夢。膋即夢也。
		</region>
	</paragraph>
	<paragraph index="23">
		<region typus="original" subtype="" id="347" explains="">
吳越之間有具區。
		</region>
		<region typus="comment" subtype="" id="348" explains="347">
今吳縣南太湖，即震澤是也。
		</region>
	</paragraph>
	<paragraph index="24">
		<region typus="comment" subtype="疏_prefix" id="349" explains="">
【疏】「吳越之間」。【注】「今吳」至「澤是也」。
		</region>
		<region typus="comment" subtype="疏_body" id="350" explains="347,348">
○釋曰：《周禮》楊州云：「其澤藪曰具區。」鄭注云：「在吳南。」《地理志》云：「會稽吳縣，故周泰伯所封國也。」具區在西，古文以為震澤。《禹貢》楊州云：「三江既入，震澤底定」是也。
		</region>
	</paragraph>
	<paragraph index="25">
		<region typus="original" subtype="" id="351" explains="">
齊有海隅。
		</region>
		<region typus="comment" subtype="" id="352" explains="351">
海濱廣斥。
		</region>
	</paragraph>
	<paragraph index="26">
		<region typus="comment" subtype="疏_prefix" id="353" explains="">
【疏】「齊有海隅」。【注】「海濱廣斥」。
		</region>
		<region typus="comment" subtype="疏_body" id="354" explains="351,352">
○釋曰：此營州藪也。雲「海濱廣斥」，《禹貢》文也。孔《傳》云：「濱，涯也。」言復其斥鹵。」案《說文》云：「鹵，咸地也。」「東方謂之斥，西方謂之鹵。」海畔迥闊地皆斥鹵，故云廣斥也。
		</region>
	</paragraph>
	<paragraph index="27">
		<region typus="original" subtype="" id="355" explains="">
燕有昭餘祁。
		</region>
		<region typus="comment" subtype="" id="356" explains="355">
今太原鄔陵縣北九澤是也。
		</region>
	</paragraph>
	<paragraph index="28">
		<region typus="comment" subtype="疏_prefix" id="357" explains="">
【疏】「燕有昭餘祁」。【注】「今太」至「澤是也」。
		</region>
		<region typus="comment" subtype="疏_body" id="358" explains="355,356">
○釋曰：《周禮》并州「其澤藪曰昭餘祁」。鄭注云：「在鄔。」《地理志》云：「鄔，九澤在北，是為昭餘祁，并州藪。」是也。
		</region>
	</paragraph>
	<paragraph index="29">
		<region typus="original" subtype="" id="359" explains="">
鄭有圃田。
		</region>
		<region typus="comment" subtype="" id="360" explains="359">
今熒陽中牟縣西圃田澤是也。
		</region>
	</paragraph>
	<paragraph index="30">
		<region typus="comment" subtype="疏_prefix" id="361" explains="">
【疏】「鄭有圃田」。【注】「今熒陽」至「田澤是也」。
		</region>
		<region typus="comment" subtype="疏_body" id="362" explains="359,360">
○釋曰：《周禮》豫州云：「其澤藪曰圃田。」鄭注云：「在中牟。」《地理志》云：「中牟，圃田澤在西，豫州藪。」僖三十三年《左傳》云：「鄭之有原圃，猶秦之有具囿也。」又《詩·車攻》云：「東有甫草。」鄭玄以為「甫田之草」，皆謂此也。
		</region>
	</paragraph>
	<paragraph index="31">
		<region typus="original" subtype="" id="363" explains="">
周有焦護。
		</region>
		<region typus="comment" subtype="" id="364" explains="363">
今扶風池陽縣瓠中是也。
		</region>
	</paragraph>
	<paragraph index="32">
		<region typus="comment" subtype="疏_prefix" id="365" explains="">
【疏】「周有焦護」。【注】「今扶風」至「中是也」。
		</region>
		<region typus="comment" subtype="疏_body" id="366" explains="363,364">
○釋曰：孫炎云：「周，岐周也。」《詩·六月》云：「玁狁匪茹，整居焦穫。」是也。時人謂之瓠中也。
		</region>
	</paragraph>
	<paragraph index="33">
		<region typus="original" subtype="" id="367" explains="">
十藪。
		</region>
	</paragraph>
	<paragraph index="34">
		<region typus="comment" subtype="疏_prefix" id="368" explains="">
【疏】「十藪」。
		</region>
		<region typus="comment" subtype="疏_body" id="369" explains="367">
○釋曰：此題上事也。《說文》云：「大澤也。」《風俗通》云：「藪，厚也。有草木魚鱉所以厚養人也。」
		</region>
	</paragraph>
	<paragraph index="35">
		<region typus="original" subtype="" id="370" explains="">
八陵
		</region>
		<region typus="original" subtype="" id="371" explains="">
東陵，阠。南陵，息慎。西陵，威夷。中陵，朱滕。北陵，西隃，雁門是也。
		</region>
		<region typus="comment" subtype="" id="372" explains="371">
即雁門山也。○阠，音信。
		</region>
	</paragraph>
	<paragraph index="36">
		<region typus="comment" subtype="疏_prefix" id="373" explains="">
【疏】「東陵」至「是也」。
		</region>
		<region typus="comment" subtype="疏_body" id="374" explains="371">
○釋曰：此五方之陵名也。其義及所在未詳。雲「雁門是也」者，此指解北陵也，即雁門山是也。
		</region>
	</paragraph>
	<paragraph index="37">
		<region typus="original" subtype="" id="375" explains="">
陵莫大於加陵，
		</region>
		<region typus="comment" subtype="" id="376" explains="375">
今所在未聞。
		</region>
	</paragraph>
	<paragraph index="38">
		<region typus="comment" subtype="疏_prefix" id="377" explains="">
【疏】「陵莫大於加陵」。
		</region>
		<region typus="comment" subtype="疏_body" id="378" explains="375">
○釋曰：莫，無也。陵，大阜也。言「陵無大於加陵」者，謂加陵最大也。今所在未聞。
		</region>
	</paragraph>
	<paragraph index="39">
		<region typus="original" subtype="" id="379" explains="">
梁莫大於湨梁，
		</region>
		<region typus="comment" subtype="" id="380" explains="379">
湨，水名。梁，隄也。○湨，古壁切。
		</region>
	</paragraph>
	<paragraph index="40">
		<region typus="comment" subtype="疏_prefix" id="381" explains="">
【疏】「梁莫大於湨梁」。【注】「湨，水名。梁，隄也」。
		</region>
		<region typus="comment" subtype="疏_body" id="382" explains="379,380">
釋曰：《釋宮》云：「隄謂之梁。」《詩》傳云：「石絕水曰梁。」然則以土石為隄障絕水者名梁。雖所在皆有，而無大於湨水之旁者。杜預云：「湨水出河內軹縣東，南至溫入河。」《春秋》襄十六年公會晉侯以下於湨梁是也。
		</region>
	</paragraph>
	<paragraph index="41">
		<region typus="original" subtype="" id="383" explains="">
墳莫大於河墳。
		</region>
	</paragraph>
	<paragraph index="42">
		<region typus="comment" subtype="疏_prefix" id="384" explains="">
【疏】「墳莫大於河墳」。
		</region>
		<region typus="comment" subtype="疏_body" id="385" explains="383">
○釋曰：墳，大防。亦謂隄。雖水所皆有，而河墳最大也。
		</region>
	</paragraph>
	<paragraph index="43">
		<region typus="original" subtype="" id="386" explains="">
八陵。
		</region>
	</paragraph>
	<paragraph index="44">
		<region typus="comment" subtype="疏_prefix" id="387" explains="">
【疏】「八陵」。
		</region>
		<region typus="comment" subtype="疏_body" id="388" explains="386">
○釋曰：此亦題上事也。大阜曰陵。湨梁、河墳雖非大阜，以其絕大若陵，故通謂之八陵也。
		</region>
	</paragraph>
	<paragraph index="45">
		<region typus="original" subtype="" id="389" explains="">
九府
		</region>
		<region typus="original" subtype="" id="390" explains="">
東方之美者，有醫無閭之珣於琪焉。
		</region>
		<region typus="comment" subtype="" id="391" explains="390">
醫無閭，山名。今在遼東。珣於琪，玉屬。○珣，筍。於，於。
		</region>
		<region typus="original" subtype="" id="392" explains="">
東南之美者，有會稽之竹箭焉。
		</region>
		<region typus="comment" subtype="" id="393" explains="392">
會稽，山名。今在山陰縣南。竹箭，筱也。○會，古外反。稽，古兮反。
		</region>
		<region typus="original" subtype="" id="394" explains="">
南方之美者，有梁山之犀象焉。
		</region>
		<region typus="comment" subtype="" id="395" explains="394">
犀牛皮角、象牙骨。
		</region>
		<region typus="original" subtype="" id="396" explains="">
西南之美者，有華山之金石焉。
		</region>
		<region typus="comment" subtype="" id="397" explains="396">
黃金、礝石之屬。
		</region>
		<region typus="original" subtype="" id="398" explains="">
西方之美者，有霍山之多珠玉焉。
		</region>
		<region typus="comment" subtype="" id="399" explains="398">
霍山，今在平陽永安縣東北。珠，如今雜珠而精好。
		</region>
		<region typus="original" subtype="" id="400" explains="">
西北之美者，有昆侖虛之璆琳琅玕焉。
		</region>
		<region typus="comment" subtype="" id="401" explains="400">
璆琳，美玉名。琅玕，狀似珠也。《山海經》曰：昆侖山有琅玕樹。○侖，路昆切。虛，音墟。
		</region>
		<region typus="original" subtype="" id="402" explains="">
北方之美者，有幽都之筋角焉。
		</region>
		<region typus="comment" subtype="" id="403" explains="402">
幽都，山名。謂多野牛筋角。
		</region>
		<region typus="original" subtype="" id="404" explains="">
東北之美者，有斥山之文皮焉。
		</region>
		<region typus="comment" subtype="" id="405" explains="404">
虎豹之屬，皮有縟采者。○斥，音尺。
		</region>
		<region typus="original" subtype="" id="406" explains="">
中有岱嶽，與其五穀魚鹽生焉。
		</region>
		<region typus="comment" subtype="" id="407" explains="406">
言泰山有魚鹽之饒。
		</region>
		<region typus="original" subtype="" id="408" explains="">
九府。
		</region>
	</paragraph>
	<paragraph index="46">
		<region typus="comment" subtype="疏_prefix" id="409" explains="">
【疏】「東方」至「生焉」。
		</region>
		<region typus="comment" subtype="疏_body" id="410" explains="390,392,394,396,398,400,402,404,406">
○釋曰：此釋八方、中國名山所產之物也。
		</region>
	</paragraph>
	<paragraph index="47">
		<region typus="comment" subtype="注_prefix" id="411" explains="">
【注】「醫無」至「玉屬」。
		</region>
		<region typus="comment" subtype="注_body" id="412" explains="391">
○釋曰：案《地理志》遼東郡無慮縣，應劭曰：「慮，音閭。」顏師古曰：「即所謂醫巫閭。」是縣因山為名，故為山名，今在遼東。《周禮》幽州鎮也。云：「珣於琪，玉屬」者，《說文》云：「珣，《周書》所謂『夷玉』也。」「於，石之似玉者。」琪，玉也。皆玉之類也，故云「玉屬」。
		</region>
	</paragraph>
	<paragraph index="48">
		<region typus="comment" subtype="注_prefix" id="413" explains="">
【注】「會稽」至「筱也」。
		</region>
		<region typus="comment" subtype="注_body" id="414" explains="393">
○釋曰：《周禮》楊州云：「其山鎮曰會稽。」鄭注云：「在山陰。」《地理志》會稽郡山陰縣雲「會稽在南，上有禹塚、禹井」，故云山名，今在山陰縣南也。雲「竹箭，筱也」者，《禹貢》楊州云：「筱簜既敷。」《釋草》云：「筱，竹箭也。」郭云：「別二名。」則竹箭一名筱，是竹之小者，可以為箭幹者也。○「南方之美者，有梁山之犀象焉」。○釋曰：郭氏不注梁山所在，犀、象，二獸；皮角、牙骨，材之美者也。
		</region>
	</paragraph>
	<paragraph index="49">
		<region typus="comment" subtype="注_prefix" id="415" explains="">
【注】「黃金礝石之屬」。
		</region>
		<region typus="comment" subtype="注_body" id="416" explains="397">
○釋曰：經惟言金，知黃金者，以三品之中黃金為上，此言美者，故知黃金。礝石，石之次玉者。《玉藻》云：「士佩礝玟而縕組綬」是也。其類非一，故云「之屬」。
		</region>
	</paragraph>
	<paragraph index="50">
		<region typus="comment" subtype="注_prefix" id="417" explains="">
【注】「霍山」至「精好」。
		</region>
		<region typus="comment" subtype="注_body" id="418" explains="399">
○釋曰：《周禮》冀州：「其山鎮曰霍山。」鄭云：「在彘。」案《地理志》河南郡彘縣云：「霍大山在東冀州山，周厲王所奔。」應劭曰：「順帝改曰永安。」然則東晉時屬平陽郡，而縣名永安，故云「今在平陽永安縣」也。雲「珠，如今雜珠而精好」者，郭氏時驗為然也。
		</region>
	</paragraph>
	<paragraph index="51">
		<region typus="comment" subtype="注_prefix" id="419" explains="">
【注】「璆琳」至「玕樹」。
		</region>
		<region typus="comment" subtype="注_body" id="420" explains="401">
○釋曰：璆與球同。《說文》云：「璆，玉磬也。」琳，美玉名。《書》云： 「戛擊鳴球。」美玉可以為磬，故皆云「美玉」也。雲「《山海經》曰」者，案《海內西經》云：「帝之下都，昆侖之虛，方八百里，高萬仞。」其上有三頭人、琅玕樹。注雲「琅玕子似珠」，是也。
		</region>
	</paragraph>
	<paragraph index="52">
		<region typus="comment" subtype="注_prefix" id="421" explains="">
【注】「幽都」至「筋角」。
		</region>
		<region typus="comment" subtype="注_body" id="422" explains="403">
○釋曰：《山海經》云北海之內，有山名曰「幽都之山」是也。○「東北」至「皮焉」。○釋曰：斥山，山名也。文皮，虎豹之屬。其皮毛有文采、細縟，故謂之文皮焉。○「中有」至「生焉」。○釋曰：岱嶽，泰山也。此言中國也。五穀：黍、稷、麻、麥、豆也。泰山東近海。《禹貢》「海岱惟青州」，「厥貢鹽絺，海物惟錯」，言其饒多，非一種。故注雲「言泰山有魚鹽之饒」也。○「九府」。○釋曰：此亦題上事也。府，聚也，財物之所聚也。言此八方及中，皆美物之所聚，故題雲「九府」也。
		</region>
	</paragraph>
	<paragraph index="53">
		<region typus="original" subtype="" id="423" explains="">
五方
		</region>
		<region typus="original" subtype="" id="424" explains="">
東方有比目魚焉，不比不行，其名謂之鰈。
		</region>
		<region typus="comment" subtype="" id="425" explains="424">
狀似牛脾，鱗細，紫黑色。一眼，兩片相合乃得行。今水中所在有之。江東又呼為王餘魚。○鰈，音蝶。
		</region>
		<region typus="original" subtype="" id="426" explains="">
南方有比翼鳥焉，不比不飛，其名謂之鶼鶼。
		</region>
		<region typus="comment" subtype="" id="427" explains="426">
似鳧，青赤色。一目一翼，相得乃飛。
		</region>
		<region typus="original" subtype="" id="428" explains="">
西方有比肩獸焉，與邛邛巨虛比，為邛邛巨虛齧甘草，即有難，邛邛巨虛負而走，其名謂之蹷。
		</region>
		<region typus="comment" subtype="" id="429" explains="428">
《呂氏春秋》曰：「北方有獸，其名為蹷。鼠前而兔後，趨則頓，走則顛。」然則邛邛巨虛亦宜鼠後而兔前，前高不得取甘草，故須蹷食之。今雁門廣武縣夏屋山中有獸，形如兔而大，相負共行，土俗名之為蹷鼠，音厥。○邛，巨凶。巨，巨。齧，五結。難，乃旦反。
		</region>
		<region typus="original" subtype="" id="430" explains="">
北方有比肩民焉，迭食而迭望。
		</region>
		<region typus="comment" subtype="" id="431" explains="430">
此即半體之人，各有一目、一鼻、一孔、一臂、一腳，亦猶魚鳥之相合，更望備驚急。○迭，徙結切。
		</region>
		<region typus="original" subtype="" id="432" explains="">
中有枳首蛇焉。
		</region>
		<region typus="comment" subtype="" id="433" explains="432">
岐頭蛇也。或曰：今江東呼兩頭蛇為越王約發，亦名弩弦。○枳，居是切。
		</region>
		<region typus="original" subtype="" id="434" explains="">
此四方中國之異氣也。　五方。
		</region>
	</paragraph>
	<paragraph index="54">
		<region typus="comment" subtype="疏_prefix" id="435" explains="">
【疏】「東方」至「氣也」。
		</region>
		<region typus="comment" subtype="疏_body" id="436" explains="424,426,428,430,432,434">
○釋曰：此釋五方異氣而產非常之物也。雲「東方有比目魚焉」者，言東方水中有魚，其形狀似牛脾，鱗細，紫黑色，一眼、兩片相合、兩目相比乃得行。故曰「比目魚」。雲「不比不行」者，比，合也。言一片不能行，須兩片相合乃行。故云「不比不行」也。雲「其名謂之鰈」者，言鰈為此魚之名也。一名比目魚，一名鰈。郭云：「江東又呼為王餘魚。」
		</region>
	</paragraph>
	<paragraph index="55">
		<region typus="comment" subtype="注_prefix" id="437" explains="">
【注】「似鳧」至「乃飛」。
		</region>
		<region typus="comment" subtype="注_body" id="438" explains="427">
○釋曰：案《山海經》云：崇五山有鳥，「狀如鳧，一翼一目，相得乃飛，名曰蠻蠻」。郭云：「比翼鳥也，色青赤，不比不能飛。」《爾雅》作「鶼鶼」者，正謂此也。○「西方」至「之蹷」。○釋曰：雲「西方有比肩獸焉」者，此謂蹷也。與邛邛巨虛相比，蹷則肩痺不能走，而能取甘草。邛邛巨虛則前高不得取甘草，而善走。《穆天子傳》曰「邛邛巨虛走百里」是也。故各以其能而濟所不能，蹷常為邛邛巨虛齧甘美之草，仰而食之。即有急難，邛邛巨虛則背負而走者，其名謂之蹷也。
		</region>
	</paragraph>
	<paragraph index="56">
		<region typus="comment" subtype="注_prefix" id="439" explains="">
【注】「《呂氏》」至「音厥」。
		</region>
		<region typus="comment" subtype="注_body" id="440" explains="429">
○釋曰：雲《呂氏春秋》二十六篇，秦相呂不韋輯智略士作也。雲「曰北方有獸」至「則顛」者，《大慎覽· 順說》篇之文也，引之乃以證邛邛巨虛之形也。然則以下郭氏注雲「今雁門廣武縣」云云者，自驗知之也。○「北方」至「迭望」。○釋曰：此即半體人也。兩半相比，乃得為人動作及禦非常。以肩在上而顯，故謂之比肩民焉。迭，更也。謂一體取食，則一體瞻望，所以備驚急也。故云「迭食而迭望」。○「中有枳首蛇焉」。 ○釋曰：枳，岐也。此即兩頭蛇也，江東呼越王約發，言是越王約發所變也。亦名弩弦，即以形相似而名之也。○「五方」。○釋曰：亦題上事也。言是五方風氣殊異而生此怪物也。
		</region>
	</paragraph>
	<paragraph index="57">
		<region typus="original" subtype="" id="441" explains="">
野
		</region>
		<region typus="original" subtype="" id="442" explains="">
邑外謂之郊，郊外謂之牧，牧外謂之野，野外謂之林，林外謂之坰。
		</region>
		<region typus="comment" subtype="" id="443" explains="442">
邑，國都也。假令百里之國，五十里之界，界各十里也。○，古營切。
		</region>
		<region typus="original" subtype="" id="444" explains="">
下濕曰隰，大野曰平，廣平曰原，高平曰陸。大陸曰阜，大阜曰陵，大陵曰阿。可食者曰原，
		</region>
		<region typus="comment" subtype="" id="445" explains="444">
可種穀給食。
		</region>
		<region typus="original" subtype="" id="446" explains="">
陂者曰阪，
		</region>
		<region typus="comment" subtype="" id="447" explains="446">
陂陀不平。
		</region>
		<region typus="original" subtype="" id="448" explains="">
下者曰隰。
		</region>
		<region typus="comment" subtype="" id="449" explains="448">
《公羊傳》曰：「下平曰隰。」
		</region>
		<region typus="original" subtype="" id="450" explains="">
田一歲曰菑，
		</region>
		<region typus="comment" subtype="" id="451" explains="450">
今江東呼初耕地反草為菑。
		</region>
		<region typus="original" subtype="" id="452" explains="">
二歲曰新田，
		</region>
		<region typus="comment" subtype="" id="453" explains="452">
《詩》曰：「於彼新田。」
		</region>
		<region typus="original" subtype="" id="454" explains="">
三歲曰畬。
		</region>
		<region typus="comment" subtype="" id="455" explains="454">
《易》曰：「不菑，畬。」○畬，音於。
		</region>
		<region typus="original" subtype="" id="456" explains="">
野。
		</region>
	</paragraph>
	<paragraph index="58">
		<region typus="comment" subtype="疏_prefix" id="457" explains="">
【疏】「邑外」至「曰畬」。
		</region>
		<region typus="comment" subtype="疏_body" id="458" explains="442,444,446,448,450,452,454">
○釋曰：此釋郊野之地遠近高下不同之名也。雲「邑外謂之郊」者，邑，國都也。謂國都城之外名郊也。雲「郊外謂之牧」者，言可放牧也。《書·牧誓》云：「王朝至於商郊牧野，乃誓」是也。雲「牧外謂之野」者，言牧外之地名野。《詩》傳云：「郊外曰野」者，以細別言之，則郊外之地名牧，牧外之地名野；若大判而言，則野者郊外通名。故《周禮》六遂在遠郊之外。《遂人》職雲「凡治野田」，是其郊外之地總稱野也。雲「野外謂之林」者，言野外之地名林，以其去都邑遠，薪采者少，其地可長平林，因名雲也。雲「林外謂之」者，言林外之地，最為遠野，名。《魯頌》云：「駉駉牡馬，在之野。」毛傳云「，遠野」是也。
		</region>
	</paragraph>
	<paragraph index="59">
		<region typus="comment" subtype="注_prefix" id="459" explains="">
【注】「邑國」至「里也」。
		</region>
		<region typus="comment" subtype="注_body" id="460" explains="443">
○釋曰：雲「邑，國都也」者，案《周禮》四縣為都，四井為邑。《春秋》莊二十八年《左氏傳》曰：「凡邑有宗廟先君之主曰都，無曰邑。」然則邑與都異。此為一者，彼對文之例耳。但都者聚居之處，故《詩·小雅》云：「彼都人士。」《說文》云：「邑，國也。」是天子諸侯所居國城，或謂之邑，或謂之都。故以國都解邑也。雲「假令百里之國，五十里之界，界各十里也」 者，以其百里之國，國都在中。去境五十里，每十里而異其名，則為邊畔，去國最遠。故毛傳以為遠野也。此「假令」者，據小國言之。郊為遠郊，牧、野、林、，自郊外為差耳。然則郊之遠近，計國境之廣狹以為差也。《聘禮》云：賓「及郊」。注云：「郊，遠郊。周制，天子畿內千里，遠郊百里，以此差之，遠郊，上公五十里，侯四十里，伯三十里，子二十里，男十里也。近郊各半之。是鄭之所約也。是以《司馬法》云：「王國百里為遠郊。」又此經從邑之外止有五名，明當每皆百里，故知遠郊百里也。知近郊半之者，《書》序云：「周公既沒，命君陳分正東郊成周。」於時周都王城而謂成周為東郊，則成周在其郊也，於漢王城為河南，成周為洛陽，相去不容百里，則所言郊者謂近郊。故鄭注云：「天子近郊五十里。」今河南、洛陽相去則然。是鄭以河南、洛陽約近郊之里數也。《周禮》杜子春注云： 「五十里為近郊。」《白虎通》亦云：「近郊五十里，遠郊百里。」是儒者相傳為然也。○「下濕曰隰」者，謂地形痺下而水濕者。李巡曰：「下濕，謂土地窊下常沮洳，名為隰也。」雲「大野曰平」者，大野之澤一名平，魯有大野是也。雲「廣平曰原」者，謂澤之廣平者亦名原。漢以平原為郡名，屬青州。雲「高平曰陸，大陸曰阜，大阜曰陵，大陵曰阿」者，李巡曰：「高平，謂土地豐正名為陸。土地高大名曰阜，最大名為陵，陵之大者名阿。」《詩·大雅·皇矣》云：「無矢我陵，我陵我阿。」是也。此上七者，或萊沛沮洳，或險穞磽確，雖不可種穀給食，亦得其名也。雲「可食曰原，陂者曰阪，下者曰隰」，此三者，釋地形雖有高下不平，皆可種穀給食。高而可食者名原。《詩·大雅》云：「篤公劉，於胥斯原。」是也。陂陀不平而可食者名阪。《詩·小雅· 正月》云：「瞻彼阪田，有菀其特。」是也。下平而可食者名隰。本作濕，誤。○注「《公羊傳》曰：『下平曰隰。』」○釋曰：此昭元年傳文也。案，彼云：「晉荀吳帥師敗狄於太原，此大鹵也。曷為謂之大原？地物從中國，邑人名從主人。原者何？上平曰原，下平曰隰。」何休云：「分別之者，地勢各有所生，原宜粟，隰宜麥，當教民所宜，因以製貢賦。」是也。田一歲曰菑，二歲曰新田，三歲曰畬。○釋曰：此釋耕田年歲遠近名義不同之事也。菑者，災也。畬，和柔之意也。孫炎云：「菑，始災殺其草木也。新田，新成柔田也。畬，和也，田舒緩也。」郭云：「今江東呼初耕地反草為菑。」○注「《詩》曰：『於彼新田。』」○釋曰：此《小雅·采芑》篇文也。案，彼云：「薄言采芑，於彼新田，於此菑畝。」毛傳取此文為說，故引為證也。○注「《易》曰：『不菑，畬。』」○釋曰：此《無妄·六二》爻辭也。鄭注亦取此文，故引以為證也。○「野」。○釋曰：此亦題上事也。上自「邑外謂之郊」以下，雖遠近高下其名不同，野為總稱，故題雲「野」。
		</region>
	</paragraph>
	<paragraph index="60">
		<region typus="original" subtype="" id="461" explains="">
四極
		</region>
		<region typus="original" subtype="" id="462" explains="">
東至於泰遠，西至於邠國，南至於濮鉛，北至於祝栗，謂之四極。
		</region>
		<region typus="comment" subtype="" id="463" explains="462">
皆四方極遠之國。○邠，彬。濮，卜。
		</region>
		<region typus="original" subtype="" id="464" explains="">
觚竹、北戶、西王母、日下，謂之四荒。
		</region>
		<region typus="comment" subtype="" id="465" explains="464">
觚竹在北，北戶在南，西王母在西，日下在東，皆四方昏荒之國，次四極者。○觚，音孤。
		</region>
		<region typus="original" subtype="" id="466" explains="">
九夷、八狄、七戎、六蠻，謂之四海。
		</region>
		<region typus="comment" subtype="" id="467" explains="466">
九夷在東，八狄在北，七戎在西，六蠻在南，次四荒者。
		</region>
		<region typus="original" subtype="" id="468" explains="">
巨齊州以南戴日為丹穴，
		</region>
		<region typus="comment" subtype="" id="469" explains="468">
巨，去也。齊，中也。
		</region>
		<region typus="original" subtype="" id="470" explains="">
北戴鬥極為空桐，
		</region>
		<region typus="comment" subtype="" id="471" explains="470">
戴，值。
		</region>
		<region typus="original" subtype="" id="472" explains="">
東至日所出為大平，西至日所入為大蒙。
		</region>
		<region typus="comment" subtype="" id="473" explains="472">
即蒙汜也。
		</region>
		<region typus="original" subtype="" id="474" explains="">
大平之人仁，丹穴之人智，大蒙之人信，空桐之人武。
		</region>
		<region typus="comment" subtype="" id="475" explains="474">
地氣使之然也。
		</region>
		<region typus="original" subtype="" id="476" explains="">
四極。
		</region>
	</paragraph>
	<paragraph index="61">
		<region typus="comment" subtype="疏_prefix" id="477" explains="">
【疏】「東至」至「人武」。
		</region>
		<region typus="comment" subtype="疏_body" id="478" explains="462,464,466,468,470,472,474">
○釋曰：此釋九州之外、四方極遠之國名及其人性稟氣不同也。泰遠、邠國、濮鉛、祝栗，此四方極遠之國名也。「觚竹」者，《漢書·地理志》遼西令支有「孤竹城」，是乎？「北戶」者，即日南郡是也。顏師古曰：「言其在日之南，所謂北戶以向日者。」「西王母」者，《山海西荒經》云：「西海之中，流沙之濱，赤水之後，黑水之前，有大山，名昆侖之丘。」「有人，戴勝，虎齒，有尾，穴處，名曰西王母。」又《穆天子傳》曰：「天子賓於西王母，乃紀其跡於弇山，名曰西王母之山。」是也。「日下」者，謂日所出處其下之國也。《山海東荒經》云：「大荒之中，有山名曰大言，日月所出。」「有波穀山者，有大人之國。」又云：「大荒之中，有山名曰合虛，日月所出，有中容之國。」如此之類是也。雲「謂之四荒」者，言聲教不及，無禮義文章，是四方昏荒之國也，在土四極之內。云：「九夷、八狄、七戎、六蠻，謂之四海」者，孫炎云：「海之言晦，晦闇於禮義也。」
		</region>
	</paragraph>
	<paragraph index="62">
		<region typus="comment" subtype="注_prefix" id="479" explains="">
【注】「九夷」至「荒者」。
		</region>
		<region typus="comment" subtype="注_body" id="480" explains="467">
○釋曰：知在東、西、南、北者，以《曲禮》雲「其在東夷、北狄、西戎、南蠻，雖大曰子」故也。案《風俗通》云：東方人，好生，萬物牴觸地而出。夷者，牴也。其類有九，依《東夷傳》夷有九種：「曰畎夷、一夷、方夷、黃夷、白夷、赤夷、玄夷、風夷、陽夷。」又「一曰玄菟，二曰樂浪，三曰高驪，四曰滿飾，五曰鳧更，六曰索家，七曰東屠，八曰倭人，九曰天鄙」。「蠻」者，《風俗通》云：君臣同川而浴，極為簡慢。蠻者，慢也。其類有八，李巡云：「一曰天笁，二曰咳首，三曰僬僥，四曰跛踵，五曰穿焜，六曰儋耳，七曰狗軌，八曰旁春。」「戎」者，《風俗通》云：斬伐殺生，不得其中。戎者，凶也。其類有六，李巡云：「一曰僥夷，二曰戎夫，三曰老白，四曰耆羌，五曰鼻息，六曰天剛。」「狄」者，《風俗通》云：父子嫂叔，同穴無別。狄者，辟也，其行邪辟。其類有五，李巡云：「一曰月支，二曰穢貊，三曰匈奴，四曰單于，五曰白屋。」案，李巡所注《爾雅》本，「謂之四海」下更三句云：「八蠻在南方，六戎在西方，五狄在北方」，故得此解。孫炎、郭氏諸本皆無此三句。案《明堂位》稱九夷、八蠻、六戎、五狄。《周禮·職方氏》掌「四夷八蠻，七閩九貉，五戎六狄之人」。鄭注云：「四、八、七、九、五、六，周之所服國數也。」遍檢經傳，四夷之數參差不同。先儒舊解，此《爾雅》上文殷製，《明堂位》及《職方》並《爾雅》下文皆為周制。義或當然。此在四荒之內，九州之外，於王者世一見。《周禮》曰：「九州之外謂之蕃國，世一見」是也，故云「次四荒者」。○「巨齊州以南戴日為丹穴」。○釋曰：此明四海之中別有下四種之名也。巨，去也。齊，中也。中州猶言中國也。戴，值也。言去中國以南，北戶以北，值日之下，其處名丹穴。天老說鳳云：「濯羽弱水，莫宿丹穴。」又《山海經》云：禱過山「東五百里，曰丹穴山」是乎？雲「北戴鬥極為空桐」者，鬥，北斗也。極者，中宮天極星。其一明者，泰一之常居也。以其居天之中，故謂之極。極，中也。北斗拱極，故云鬥極。值此鬥極之下，其處名空桐。
		</region>
	</paragraph>
	<paragraph index="63">
		<region typus="comment" subtype="注_prefix" id="481" explains="">
【注】「即蒙汜也」。
		</region>
		<region typus="comment" subtype="注_body" id="482" explains="473">
○釋曰：即者，即《淮南子》云：「日出扶桑，入於蒙汜」是也。
		</region>
	</paragraph>
	<paragraph index="64">
		<region typus="comment" subtype="注_prefix" id="483" explains="">
【注】「地氣使之然也」。
		</region>
		<region typus="comment" subtype="注_body" id="484" explains="475">
○釋曰：言是土地之氣剛柔不同，使之仁、智、信、武耳。若《考工記》云：「鄭之刀，宋之斤，魯之削，吳越之劍，遷乎其地而弗能為良，地氣然也。」
		</region>
	</paragraph>
</text>
