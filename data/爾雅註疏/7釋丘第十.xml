<?xml version='1.0' encoding='UTF-8'?>
<text title="爾雅註疏" section="釋丘第十" juan="7" original_title="爾雅">
	<paragraph index="0">
		<region typus="original" subtype="title" id="485" explains="">
爾雅註疏 釋丘第十
		</region>
	</paragraph>
	<paragraph index="1">
		<region typus="comment" subtype="疏_prefix" id="486" explains="">
【疏】「釋丘第十」。
		</region>
		<region typus="comment" subtype="疏_body" id="487" explains="485">
○釋曰：案《廣雅》云：「小陵曰丘。」《說文解字》曰：「土之高也，非人所為也。從北，從一。一，地也。人居在丘南，故從北。中邦之居在昆侖東南。一曰：四方高、中央下為丘。象形。」此下雲非人為之丘。然則土有自然而高、小於陵者名丘也。其體雖一，其名則多。或近道途，或因水澤所如，則陵畝各異，其重則再三不同，通見《詩》、《書》。此篇具釋，故名釋丘。
		</region>
	</paragraph>
	<paragraph index="2">
		<region typus="original" subtype="" id="488" explains="">
丘，一成為敦丘，
		</region>
		<region typus="comment" subtype="" id="489" explains="488">
（成猶重也。《周禮》曰：「為壇三成。」今江東呼地高堆者為敦。○敦，都昆。）
		</region>
	</paragraph>
	<paragraph index="3">
		<region typus="comment" subtype="疏_prefix" id="490" explains="">
【疏】「丘，一成為敦丘」。
		</region>
		<region typus="comment" subtype="疏_body" id="491" explains="488">
○釋曰：成，重也。言丘上更有一丘相重累者，名敦丘。《詩·衛風· 氓》篇云：「送子涉淇，至於頓丘。」是也。
		</region>
	</paragraph>
	<paragraph index="4">
		<region typus="comment" subtype="注_prefix" id="492" explains="">
【注】「成猶」至「為敦」。
		</region>
		<region typus="comment" subtype="注_body" id="493" explains="489">
○釋曰：孫炎云：「形如覆敦，敦器似盂。」今案，下文別雲「如覆敦者，敦丘」，則此自是丘之一重者。故郭氏云：「成猶重也。」與孫氏意異。雲「《周禮》曰『為壇三成』」者，此《秋官·司儀職》文也。鄭司農云：「三成，三重也。」引之證成為重也。
		</region>
	</paragraph>
	<paragraph index="5">
		<region typus="original" subtype="" id="494" explains="">
再成為陶丘，
		</region>
		<region typus="comment" subtype="" id="495" explains="494">
（今濟陰定陶城中有陶丘。）
		</region>
	</paragraph>
	<paragraph index="6">
		<region typus="comment" subtype="疏_prefix" id="496" explains="">
【疏】「再成為陶丘」。
		</region>
		<region typus="comment" subtype="疏_body" id="497" explains="494">
○釋曰：丘形上有兩丘相重累者，名陶丘。李巡曰：「再成，其形再重也。」 《禹貢》曰「濟水東出於陶丘北」是也。
		</region>
	</paragraph>
	<paragraph index="7">
		<region typus="comment" subtype="注_prefix" id="498" explains="">
【注】「今濟」至「陶丘」。
		</region>
		<region typus="comment" subtype="注_body" id="499" explains="495">
○釋曰：濟陰，郡名；定陶，縣名。《地理志》云「定陶縣西南有陶丘亭」是也。
		</region>
	</paragraph>
	<paragraph index="8">
		<region typus="original" subtype="" id="500" explains="">
再成銳上為融丘，
		</region>
		<region typus="comment" subtype="" id="501" explains="500">
（纖頂者。○銳，音惠。）
		</region>
	</paragraph>
	<paragraph index="9">
		<region typus="comment" subtype="疏_prefix" id="502" explains="">
【疏】「再成銳上為融」。
		</region>
		<region typus="comment" subtype="疏_body" id="503" explains="500">
○釋曰：丘形再重而頂纖者，名融丘也。
		</region>
	</paragraph>
	<paragraph index="10">
		<region typus="original" subtype="" id="504" explains="">
三成為昆侖丘。
		</region>
		<region typus="comment" subtype="" id="505" explains="504">
（昆侖山三重，故以名雲。）
		</region>
	</paragraph>
	<paragraph index="11">
		<region typus="comment" subtype="疏_prefix" id="506" explains="">
【疏】「三成為昆侖丘」。
		</region>
		<region typus="comment" subtype="疏_body" id="507" explains="504">
○釋曰：丘形三重者名昆侖丘。
		</region>
	</paragraph>
	<paragraph index="12">
		<region typus="comment" subtype="注_prefix" id="508" explains="">
【注】「昆侖山三重，故以名雲」。
		</region>
		<region typus="comment" subtype="注_body" id="509" explains="505">
○釋曰：《昆侖山記》云：「昆侖山，一名昆丘，三重，高萬一千里。」是也。凡丘之形三重者，因取此名云耳。
		</region>
	</paragraph>
	<paragraph index="13">
		<region typus="original" subtype="" id="510" explains="">
如椉者，椉丘。
		</region>
		<region typus="comment" subtype="" id="511" explains="510">
（形似車椉也。或云：「椉者，謂稻田塍埒。」○椉，繩正切。）
		</region>
	</paragraph>
	<paragraph index="14">
		<region typus="comment" subtype="疏_prefix" id="512" explains="">
【疏】「如椉
		</region>
		<region typus="comment" subtype="疏_body" id="513" explains="510">
者，椉丘」。釋曰：郭氏兩解：一雲「形似車椉也」。（繩證切。）二或云「椉，謂稻田塍埒」。椉，巿陵切。許叔重云：塍埒，稻田畦隄。埒，畔也。案《地理志》云：「泰山有椉丘。」《春秋》莊十年：「公敗宋師於乘丘。」是因丘以為名乎？
		</region>
	</paragraph>
	<paragraph index="15">
		<region typus="original" subtype="" id="514" explains="">
如陼者，陼丘。
		</region>
		<region typus="comment" subtype="" id="515" explains="514">
（水中小洲為陼。○陼，渚。）
		</region>
	</paragraph>
	<paragraph index="16">
		<region typus="comment" subtype="疏_prefix" id="516" explains="">
【疏】「如陼
		</region>
		<region typus="comment" subtype="疏_body" id="517" explains="514">
者，陼丘」。○釋曰：陼，水中可居之小者。丘形似之，名為陼丘也。
		</region>
	</paragraph>
	<paragraph index="17">
		<region typus="original" subtype="" id="518" explains="">
水潦所止，泥丘。
		</region>
		<region typus="comment" subtype="" id="519" explains="518">
頂上汙下者。○潦，音老。
		</region>
	</paragraph>
	<paragraph index="18">
		<region typus="comment" subtype="疏_prefix" id="520" explains="">
【疏】「水潦所止，泥丘」。
		</region>
		<region typus="comment" subtype="疏_body" id="521" explains="518">
○釋曰：水潦，雨水也。丘形頂上汙下，潦水停止而成泥濘者，名泥丘。方丘，胡丘。（形四方。）疏「方丘，胡丘」。○釋曰：丘形四方者名胡丘。
		</region>
	</paragraph>
	<paragraph index="19">
		<region typus="original" subtype="" id="522" explains="">
絕高為之京。
		</region>
		<region typus="comment" subtype="" id="523" explains="522">
人力所作。
		</region>
	</paragraph>
	<paragraph index="20">
		<region typus="comment" subtype="疏_prefix" id="524" explains="">
【疏】「絕高為之京」。
		</region>
		<region typus="comment" subtype="疏_body" id="525" explains="522">
○釋曰：言卓絕高大如丘，而人力為作之者名京。案，《春秋》宣十二年《左傳》楚敗晉師於邲。潘黨曰：「君盍築武軍而收晉屍以為京觀？」楚子曰云云，「今罪無所，而民皆盡忠以死君命，又可以為京乎？」 是其類也。
		</region>
	</paragraph>
	<paragraph index="21">
		<region typus="original" subtype="" id="526" explains="">
非人為之丘。
		</region>
		<region typus="comment" subtype="" id="527" explains="526">
地自然生。
		</region>
	</paragraph>
	<paragraph index="22">
		<region typus="comment" subtype="疏_prefix" id="528" explains="">
【疏】「非人為之丘」。
		</region>
		<region typus="comment" subtype="疏_body" id="529" explains="526">
○釋曰：李巡云：「謂非人力所為，自然生者。」孫炎曰：「地性自然也。」故郭云：「地自然生。」
		</region>
	</paragraph>
	<paragraph index="23">
		<region typus="original" subtype="" id="530" explains="">
水潦所還，埒丘。
		</region>
		<region typus="comment" subtype="" id="531" explains="530">
謂丘邊有界埒，水環繞之。
		</region>
	</paragraph>
	<paragraph index="24">
		<region typus="comment" subtype="疏_prefix" id="532" explains="">
【疏】「水潦所還，埒丘」。
		</region>
		<region typus="comment" subtype="疏_body" id="533" explains="530">
○釋曰：還，環繞也。埒，小隄也，壝土為之。言此丘邊有其界埒，外則為水潦環繞者，名埒丘。
		</region>
	</paragraph>
	<paragraph index="25">
		<region typus="original" subtype="" id="534" explains="">
上正，章丘。
		</region>
		<region typus="comment" subtype="" id="535" explains="534">
頂平。
		</region>
	</paragraph>
	<paragraph index="26">
		<region typus="comment" subtype="疏_prefix" id="536" explains="">
【疏】「上正，章丘」。
		</region>
		<region typus="comment" subtype="疏_body" id="537" explains="534">
○釋曰：丘頂上平正者，名章丘。章亦平也。
		</region>
	</paragraph>
	<paragraph index="27">
		<region typus="original" subtype="" id="538" explains="">
澤中有丘，都丘。
		</region>
		<region typus="comment" subtype="" id="539" explains="538">
在池澤中
		</region>
	</paragraph>
	<paragraph index="28">
		<region typus="comment" subtype="疏_prefix" id="540" explains="">
【疏】「澤中有丘，都丘」。
		</region>
		<region typus="comment" subtype="疏_body" id="541" explains="538">
○釋曰：都，水所聚也。言在池澤中者，因名都丘。
		</region>
	</paragraph>
	<paragraph index="29">
		<region typus="original" subtype="" id="542" explains="">
當途，梧丘。
		</region>
		<region typus="comment" subtype="" id="543" explains="542">
途，道。
		</region>
	</paragraph>
	<paragraph index="30">
		<region typus="comment" subtype="疏_prefix" id="544" explains="">
【疏】「當途，梧丘」。
		</region>
		<region typus="comment" subtype="疏_body" id="545" explains="542">
○釋曰：途，道也。梧，遇也。當道有名梧丘，言若相遇於道路然也。
		</region>
	</paragraph>
	<paragraph index="31">
		<region typus="original" subtype="" id="546" explains="">
途出其右而還之，畫丘。
		</region>
		<region typus="comment" subtype="" id="547" explains="546">
言為道所規畫。○還，音旋。
		</region>
	</paragraph>
	<paragraph index="32">
		<region typus="comment" subtype="疏_prefix" id="548" explains="">
【疏】「途出其右而還之，畫丘」。
		</region>
		<region typus="comment" subtype="疏_body" id="549" explains="546">
○釋曰：右謂西也。還，繞也。畫，規畫也。言道出丘西而復環繞之者，名畫丘，若為道所規畫然也。
		</region>
	</paragraph>
	<paragraph index="33">
		<region typus="original" subtype="" id="550" explains="">
途出其前，戴丘。
		</region>
		<region typus="comment" subtype="" id="551" explains="550">
道出丘南。
		</region>
	</paragraph>
	<paragraph index="34">
		<region typus="comment" subtype="疏_prefix" id="552" explains="">
【疏】「途出其前，戴丘」。
		</region>
		<region typus="comment" subtype="疏_body" id="553" explains="550">
○釋曰：謂道過丘南，若為道負戴，故為戴丘。途出其後，昌丘。（道出丘北。）疏「途出其後，昌丘」。○釋曰：謂道過丘北者，名昌丘。
		</region>
	</paragraph>
	<paragraph index="35">
		<region typus="original" subtype="" id="554" explains="">
水出其前，渻丘。水出其後，沮丘。水出其右，正丘。水出其左，營丘。
		</region>
		<region typus="comment" subtype="" id="555" explains="554">
今齊之營丘，淄水過其南及東。○渻，所景。沮，辭與。
		</region>
	</paragraph>
	<paragraph index="36">
		<region typus="comment" subtype="疏_prefix" id="556" explains="">
【疏】「水出」至「營丘」。
		</region>
		<region typus="comment" subtype="疏_body" id="557" explains="554">
○釋曰：此釋丘之前後左右有水過之者名也。左右猶東西也。○
		</region>
	</paragraph>
	<paragraph index="37">
		<region typus="comment" subtype="注_prefix" id="558" explains="">
【注】「今齊」至「及東」。
		</region>
		<region typus="comment" subtype="注_body" id="559" explains="555">
○釋曰：《地理志》云：齊郡臨淄「城中有丘，即營丘也」。《志》又云：泰山萊蕪縣，「淄水所出，東至博昌入沛」。然則淄水出萊蕪，經臨淄過營丘，南折而北至博昌入沛。言此以證水出其左者，名營丘。
		</region>
	</paragraph>
	<paragraph index="38">
		<region typus="original" subtype="" id="560" explains="">
如覆敦者，敦丘。
		</region>
		<region typus="comment" subtype="" id="561" explains="560">
敦，盂也。○敦，音堆。
		</region>
	</paragraph>
	<paragraph index="39">
		<region typus="comment" subtype="疏_prefix" id="562" explains="">
【疏】「如覆敦
		</region>
		<region typus="comment" subtype="疏_body" id="563" explains="560">
者，敦丘」。○釋曰：案《周禮·九嬪》職云：「凡祭祀，臡玉齊皿。」注云：玉齊皿，玉敦也。受黍稷器。又《少牢禮》曰：「主婦，執壹金敦黍，有蓋。凡設四，敦皆南首。」注云：「敦有首者，尊者器飾也。飾象龜形。」《孝經緯》說，敦與簠簋容受雖同，上下內外皆圓為異。郭氏言「敦，孟」，舉其類而言之也。丘形如覆敦者，名敦丘。
		</region>
	</paragraph>
	<paragraph index="40">
		<region typus="original" subtype="" id="564" explains="">
邐迤，沙丘。
		</region>
		<region typus="comment" subtype="" id="565" explains="564">
旁行連延。○邐，呂紙切。迤，餘紙切。
		</region>
	</paragraph>
	<paragraph index="41">
		<region typus="comment" subtype="疏_prefix" id="566" explains="">
【疏】「邐迤，沙丘」。【注】「旁行連延」。
		</region>
		<region typus="comment" subtype="疏_body" id="567" explains="564,565">
○釋曰：《說文》云：「邐，行也。」「迤，斜行也。」故注雲「旁行連延」也。連延謂連接延長，丘形邪行連接而長者名沙丘。《地理志》云：钜鹿有「紂所作沙丘台在東北七十里」。
		</region>
	</paragraph>
	<paragraph index="42">
		<region typus="original" subtype="" id="568" explains="">
左高，咸丘。右高，臨丘。前高，旄丘。
		</region>
		<region typus="comment" subtype="" id="569" explains="568">
《詩》云：「旄丘之葛兮。」
		</region>
		<region typus="original" subtype="" id="570" explains="">
後高，陵丘。
		</region>
	</paragraph>
	<paragraph index="43">
		<region typus="comment" subtype="疏_prefix" id="571" explains="">
【疏】「左高」至「陵丘」。
		</region>
		<region typus="comment" subtype="疏_body" id="572" explains="568,570">
○釋曰：此四者，釋丘形左右前後高而名不同也。○注「《詩》云：『旄丘之葛兮。』」○釋曰：《邶風·旄丘》篇文也。
		</region>
	</paragraph>
	<paragraph index="44">
		<region typus="original" subtype="" id="573" explains="">
偏高，阿丘。
		</region>
		<region typus="comment" subtype="" id="574" explains="573">
《詩》云：「陟彼阿丘。」
		</region>
	</paragraph>
	<paragraph index="45">
		<region typus="comment" subtype="疏_prefix" id="575" explains="">
【疏】「偏高，阿丘」。注「《詩》云：『陟彼阿丘。』」
		</region>
		<region typus="comment" subtype="疏_body" id="576" explains="573,574">
○釋曰：謂丘形四隅有一高而不正在左右前後者，名阿丘也。《詩》云「陟彼阿丘」者，《鄘風·載馳》篇文也。
		</region>
	</paragraph>
	<paragraph index="46">
		<region typus="original" subtype="" id="577" explains="">
宛中，宛丘。
		</region>
		<region typus="comment" subtype="" id="578" explains="577">
宛謂中央隆高。
		</region>
	</paragraph>
	<paragraph index="47">
		<region typus="comment" subtype="疏_prefix" id="579" explains="">
【疏】「宛中，宛丘」。【注】「宛謂中央隆高」。
		</region>
		<region typus="comment" subtype="疏_body" id="580" explains="577,578">
○釋曰：案《詩·陳風》云：「宛丘之上兮。」毛傳云：「四方高中央下曰宛丘。」李巡、孫炎亦皆云：「中央下。」而郭氏以為中央高者，以其四方高中央下即是上文「水潦所止，泥丘」也。又下雲「丘上有丘為宛丘」。作者嫌人不曉，故重辯之。既言「丘上有丘」非「中央隆高」而何？此郭氏所以不從先儒也。
		</region>
	</paragraph>
	<paragraph index="48">
		<region typus="original" subtype="" id="581" explains="">
丘背有丘為負丘。
		</region>
		<region typus="comment" subtype="" id="582" explains="581">
此解宛丘中央隆峻，狀如負一丘於背上。
		</region>
	</paragraph>
	<paragraph index="49">
		<region typus="comment" subtype="疏_prefix" id="583" explains="">
【疏】「丘背有丘為負丘」。
		</region>
		<region typus="comment" subtype="疏_body" id="584" explains="581">
○釋曰：此解宛丘之狀也。言中央隆峻，若丘背之上更有一丘而負戴之者，名宛丘，又名負丘也。
		</region>
	</paragraph>
	<paragraph index="50">
		<region typus="original" subtype="" id="585" explains="">
左澤，定丘。
		</region>
		<region typus="comment" subtype="" id="586" explains="585">
定，下佞切。
		</region>
	</paragraph>
	<paragraph index="51">
		<region typus="comment" subtype="疏_prefix" id="587" explains="">
【疏】「左澤，定丘」。
		</region>
		<region typus="comment" subtype="疏_body" id="588" explains="585">
○釋曰：謂丘之東有水澤者名定丘。
		</region>
	</paragraph>
	<paragraph index="52">
		<region typus="original" subtype="" id="589" explains="">
右陵，泰丘。
		</region>
		<region typus="comment" subtype="" id="590" explains="589">
宋有泰丘社亡，見《史記》。
		</region>
	</paragraph>
	<paragraph index="53">
		<region typus="comment" subtype="疏_prefix" id="591" explains="">
【疏】「右陵，泰丘」。
		</region>
		<region typus="comment" subtype="疏_body" id="592" explains="589">
○釋曰：謂丘之西有大阜者名泰丘。
		</region>
	</paragraph>
	<paragraph index="54">
		<region typus="comment" subtype="注_prefix" id="593" explains="">
【注】「宋有泰丘社亡，見《史記》」。
		</region>
		<region typus="comment" subtype="注_body" id="594" explains="590">
○釋曰：案《六國年表》：「周顯王三十三年，秦惠文王二年，宋大丘社亡。」是也。宋依丘作社，在宋國於時亡去，故云「大丘社亡」，亦咎徵也。
		</region>
	</paragraph>
	<paragraph index="55">
		<region typus="original" subtype="" id="595" explains="">
如畝，畝丘。
		</region>
		<region typus="comment" subtype="" id="596" explains="595">
丘有壟界如田畝。
		</region>
	</paragraph>
	<paragraph index="56">
		<region typus="comment" subtype="疏_prefix" id="597" explains="">
【疏】「如畝，畝丘」。
		</region>
		<region typus="comment" subtype="疏_body" id="598" explains="595">
○釋曰：李巡曰：「謂丘如田畝曰畝丘。」孫炎云：「方百步。」郭以為田畝之壟也，丘形有界埒似之，因名雲。《詩·小雅·巷伯》云：「楊園之道，猗於畝丘。」是也。
		</region>
	</paragraph>
	<paragraph index="57">
		<region typus="original" subtype="" id="599" explains="">
如陵，陵丘。
		</region>
		<region typus="comment" subtype="" id="600" explains="599">
陵，大阜也。
		</region>
	</paragraph>
	<paragraph index="58">
		<region typus="comment" subtype="疏_prefix" id="601" explains="">
【疏】「如陵，陵丘」。【注】「陵，大阜也」。
		</region>
		<region typus="comment" subtype="疏_body" id="602" explains="599,600">
○釋曰：丘形如大阜者名陵丘。雲「陵，大阜」者，《釋地》文也。
		</region>
	</paragraph>
	<paragraph index="59">
		<region typus="original" subtype="" id="603" explains="">
丘上有丘為宛丘。
		</region>
		<region typus="comment" subtype="" id="604" explains="603">
嫌人不了，故重曉之。
		</region>
		<region typus="original" subtype="" id="605" explains="">
陳有宛丘，
		</region>
		<region typus="comment" subtype="" id="606" explains="605">
今在陳郡陳縣。
		</region>
		<region typus="original" subtype="" id="607" explains="">
晉有潛丘，
		</region>
		<region typus="comment" subtype="" id="608" explains="607">
今在太原晉陽縣。
		</region>
		<region typus="original" subtype="" id="609" explains="">
淮南有州黎丘。
		</region>
		<region typus="comment" subtype="" id="610" explains="609">
今在壽春縣。
		</region>
		<region typus="original" subtype="" id="611" explains="">
天下有名丘五，三在河南，其二在河北。
		</region>
		<region typus="comment" subtype="" id="612" explains="611">
說者多以州黎、宛、營為河南，潛敦為河北者。案，此方稱天下之名丘，恐此諸丘碌碌未足用當之。殆自別更有魁梧桀大者五，但未詳其名號、今者所在耳。
		</region>
		<region typus="original" subtype="" id="613" explains="">
丘。
		</region>
	</paragraph>
	<paragraph index="60">
		<region typus="comment" subtype="注_prefix" id="614" explains="">
【注】「說者」至「在耳」。
		</region>
		<region typus="comment" subtype="注_body" id="615" explains="612">
○釋曰：此郭氏破先儒說天下名丘未當也。碌，小石也。碌碌，多貌。恐此州黎等五丘碌碌然小耳。《史記》毛遂入楚謂平原君諸舍人曰：「公等碌碌，所謂因人成事者也。」意相類也。殆，近也。近自更有魁梧然桀大者五，但名號所在，今所未詳知也。此已上釋眾丘之名義，故題曰丘也。
		</region>
	</paragraph>
	<paragraph index="61">
		<region typus="original" subtype="" id="616" explains="">
望厓灑而高，岸。
		</region>
		<region typus="comment" subtype="" id="617" explains="616">
厓，水邊。灑謂深也。視厓峻而水深者曰岸。○厓，牙。灑，先典切。
		</region>
	</paragraph>
	<paragraph index="62">
		<region typus="comment" subtype="疏_prefix" id="618" explains="">
【疏】「望厓灑而高，岸」。
		</region>
		<region typus="comment" subtype="疏_body" id="619" explains="616">
○釋曰：望，視也。厓，水邊也。灑，水深也。言視水邊之厓，其下水深，其厓高峻者，名岸。《詩·衛風》云：「淇則有岸。」
		</region>
	</paragraph>
	<paragraph index="63">
		<region typus="original" subtype="" id="620" explains="">
夷上灑下，不漘。
		</region>
		<region typus="comment" subtype="" id="621" explains="620">
厓上平坦而下水深者為漘。不，發聲。○漘，唇。
		</region>
	</paragraph>
	<paragraph index="64">
		<region typus="comment" subtype="疏_prefix" id="622" explains="">
【疏】「夷上灑下，不漘」。
		</region>
		<region typus="comment" subtype="疏_body" id="623" explains="620">
○釋曰：李巡云：「夷上，平上。灑下，穞下。故名曰漘。」孫炎曰：「平上穞下，故名曰漘。不者，蓋衍字。」郭云：「厓上平坦而下水深者為漘。不，發聲也。」 《詩·王風·葛藟》雲「在河之漘」是也。
		</region>
	</paragraph>
	<paragraph index="65">
		<region typus="original" subtype="" id="624" explains="">
隩，隈。
		</region>
		<region typus="comment" subtype="" id="625" explains="624">
今江東呼為浦隩。《淮南子》曰：「漁者不爭隈。」○隩，奧。隈，烏回切。
		</region>
	</paragraph>
	<paragraph index="66">
		<region typus="comment" subtype="疏_prefix" id="626" explains="">
【疏】「隩，隈」。
		</region>
		<region typus="comment" subtype="疏_body" id="627" explains="624">
○釋曰：隩，一名隈也。孫炎云：「隈，水曲中也。」《詩·衛風》云：「瞻彼淇隩。」故此釋之也。○注《淮南子》曰：「漁者不爭隈。」○釋曰：案《淮南子·原道》篇云：「昔舜耕於曆山，期年而田者爭處墝埆，以封畔肥饒相讓。釣於河濱，期年而漁者爭處湍瀨，以曲隈深潭相予。」是不爭隈之事也。引之以證隈即厓內深隩之處也。
		</region>
	</paragraph>
	<paragraph index="67">
		<region typus="original" subtype="" id="628" explains="">
厓內為隩，外為隈。
		</region>
		<region typus="comment" subtype="" id="629" explains="628">
別厓表裏之名。
		</region>
	</paragraph>
	<paragraph index="68">
		<region typus="comment" subtype="疏_prefix" id="630" explains="">
【疏】「厓內」至「為隈」。
		</region>
		<region typus="comment" subtype="疏_body" id="631" explains="628">
○釋曰：別厓表裏之名也。孫炎云：「內曲，裏也；外曲，表也。」李巡曰：「厓內近水為隩，其外為鞫。」此句覆釋上文「隩，隈」之處也。雲「外為隈」者，隈當作鞫，傳寫誤也。《詩·大雅·公劉》云：「芮鞫之即。」毛傳云：「水之外曰鞫。」然則厓在水曲，其內名隩，又名隈；其外名鞫，又作坑，音義同。今以隩、隈一事，分為外內之名，故知誤也。
		</region>
	</paragraph>
	<paragraph index="69">
		<region typus="original" subtype="" id="632" explains="">
畢，堂牆。
		</region>
		<region typus="comment" subtype="" id="633" explains="632">
今終南山道名畢，其邊若堂之牆。
		</region>
	</paragraph>
	<paragraph index="70">
		<region typus="comment" subtype="疏_prefix" id="634" explains="">
【疏】「畢，堂牆」。
		</region>
		<region typus="comment" subtype="疏_body" id="635" explains="632">
○釋曰：李巡云：「堂牆名厓，似堂牆曰畢。」郭以畢終南山之道名也，其邊之厓如堂室之牆，言平正也。《詩·秦風》云：「終南何有，有紀有堂。」是也。
		</region>
	</paragraph>
	<paragraph index="71">
		<region typus="original" subtype="" id="636" explains="">
重厓，岸
		</region>
		<region typus="comment" subtype="" id="637" explains="636">
兩厓累者為岸。○重，直龍切。
		</region>
		<region typus="original" subtype="" id="638" explains="">
疏「重厓，岸」。○釋曰：言兩厓相重累者，亦名岸也。岸上，滸。
		</region>
		<region typus="comment" subtype="" id="639" explains="638">
岸上地。○滸，音虎。
		</region>
	</paragraph>
	<paragraph index="72">
		<region typus="comment" subtype="疏_prefix" id="640" explains="">
【疏】「岸上，滸」。
		</region>
		<region typus="comment" subtype="疏_body" id="641" explains="638">
○釋曰：岸上平地，去水稍遠者名滸。《詩·大雅·綿》篇雲「率西水滸」之類也。
		</region>
	</paragraph>
	<paragraph index="73">
		<region typus="original" subtype="" id="642" explains="">
墳，大防。
		</region>
		<region typus="comment" subtype="" id="643" explains="642">
謂隄。
		</region>
	</paragraph>
	<paragraph index="74">
		<region typus="comment" subtype="疏_prefix" id="644" explains="">
【疏】「墳，大防」。
		</region>
		<region typus="comment" subtype="疏_body" id="645" explains="642">
○釋曰：李巡云：「墳謂厓岸，狀如墳墓，名大防也。」《詩·周南》云：「遵彼汝墳。」又《釋地》雲「墳莫大於河濱」是也。
		</region>
	</paragraph>
	<paragraph index="75">
		<region typus="original" subtype="" id="646" explains="">
涘為厓。
		</region>
		<region typus="comment" subtype="" id="647" explains="646">
謂水邊。○涘，音士。
		</region>
	</paragraph>
	<paragraph index="76">
		<region typus="comment" subtype="疏_prefix" id="648" explains="">
【疏】「涘為厓」。
		</region>
		<region typus="comment" subtype="疏_body" id="649" explains="646">
○釋曰：李巡曰：「涘，一名厓，謂水邊也。」《詩·秦風》云：「所謂伊人，在水之涘」也。
		</region>
	</paragraph>
	<paragraph index="77">
		<region typus="original" subtype="" id="650" explains="">
窮瀆，汜。
		</region>
		<region typus="comment" subtype="" id="651" explains="650">
水無所通者。○汜，音似。
		</region>
	</paragraph>
	<paragraph index="78">
		<region typus="comment" subtype="疏_prefix" id="652" explains="">
【疏】「窮瀆，汜」。
		</region>
		<region typus="comment" subtype="疏_body" id="653" explains="650">
○釋曰：謂窮困不通水瀆名汜也。亦得名谿，即《釋山》云：「山豄無所通，谿。」郭注云：「所謂窮瀆者，雖無所通，與水注川同名。」是也。
		</region>
	</paragraph>
	<paragraph index="79">
		<region typus="original" subtype="" id="654" explains="">
穀者，溦。
		</region>
		<region typus="comment" subtype="" id="655" explains="654">
通於穀。○溦，眉。
		</region>
		<region typus="original" subtype="" id="656" explains="">
厓岸。
		</region>
	</paragraph>
	<paragraph index="80">
		<region typus="comment" subtype="疏_prefix" id="657" explains="">
【疏】「穀
		</region>
		<region typus="comment" subtype="疏_body" id="658" explains="654">
者，溦」。○釋曰：謂窮瀆汜穀能通於穀者，則別名溦也。此已上釋厓岸之名也，故題「厓岸」。
		</region>
	</paragraph>
</text>
