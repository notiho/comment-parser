<?xml version='1.0' encoding='UTF-8'?>
<text title="爾雅註疏" section="釋樂第七" juan="5" original_title="爾雅">
	<paragraph index="0">
		<region typus="original" subtype="title" id="3295" explains="">
爾雅註疏 釋樂第七
		</region>
	</paragraph>
	<paragraph index="1">
		<region typus="comment" subtype="疏_prefix" id="3296" explains="">
【疏】「釋樂第七」。
		</region>
		<region typus="comment" subtype="疏_body" id="3297" explains="3295">
○釋曰：案《樂記》云：「樂者，樂也，君子樂得其道，小人樂得其欲也。」《說文》云：「樂，五聲八音之總名。象鼓鞞之形。木，虡也。白，歌也。又象鍾磬也。」五聲者，商、角、宮、徵、羽也。《律曆志》云：「商之為言章也，物成孰可章度。角，觸也。物觸地而出，戴芒角也。宮，中也。居中央，暢四方，唱始施生，為四聲綱也。徵，祉也，物盛大而繁祉也。羽，宇也，物聚藏宇覆之也。」又云：「八音：土曰塤，匏曰笙，皮曰鼓，竹曰管，絲曰弦，石曰磬，金曰鍾，木曰。」此篇總釋五聲之名及八音之器，故名「釋樂」也。
		</region>
	</paragraph>
	<paragraph index="2">
		<region typus="original" subtype="" id="3298" explains="">
宮謂之重，商謂之敏，角謂之經，徵謂之迭，羽謂之柳。
		</region>
		<region typus="comment" subtype="" id="3299" explains="3298">
（皆五音之別名。其義未詳。○徵，之矢反。）
		</region>
	</paragraph>
	<paragraph index="3">
		<region typus="comment" subtype="疏_prefix" id="3300" explains="">
【疏】「宮謂」至「之柳」。
		</region>
		<region typus="comment" subtype="疏_body" id="3301" explains="3298">
○釋曰：案此文則宮一名重，商一名敏，角一名經，徵一名迭，羽一名柳。但未見義所出也。
		</region>
	</paragraph>
	<paragraph index="4">
		<region typus="comment" subtype="注_prefix" id="3302" explains="">
【注】「皆五」至「未詳」。
		</region>
		<region typus="comment" subtype="注_body" id="3303" explains="3299">
○釋曰：雲 「皆五音」者，案鄭玄注《樂記》云「雜比曰音」，謂宮、商、角、徵、羽清濁相雜和比謂之音。「單出曰聲」，謂五聲之內唯單有一聲，更無餘聲相雜也。然則初發口單出者謂之聲，眾聲和合成章謂之音，金、石、幹、戚、羽、旄謂之樂，則聲為初，音為中，樂為末。此雲五音者，舉中而言也。雲「之別名」者，謂重、敏、經、迭、柳是宮、商、角、徵、羽之別名也。雲「其義未詳」者，以《爾雅》之作以釋六藝，今經典之中無此五名，或在亡逸中，不可得而知其義，故未詳。案孫叔然云：「宮濁而鷃，故曰重也。」孫氏雖有此說，更無經據，故不取也。
		</region>
	</paragraph>
	<paragraph index="5">
		<region typus="original" subtype="" id="3304" explains="">
大瑟謂之灑。
		</region>
		<region typus="comment" subtype="" id="3305" explains="3304">
（長八尺一寸，廣一尺八寸，二十七弦。○灑，所蟹反。）
		</region>
	</paragraph>
	<paragraph index="6">
		<region typus="comment" subtype="注_prefix" id="3306" explains="">
【注】「長八」至「七弦」。
		</region>
		<region typus="comment" subtype="注_body" id="3307" explains="3305">
○釋曰：瑟者，登歌所用之樂器也，故先釋之。《世本》曰：「庖犧作五十弦，黃帝使素女鼓瑟，哀不自勝，乃破為二十五弦，具二均聲。」《禮圖》舊云：「雅瑟長八尺一寸，廣一尺八寸，二十三弦，其常用者十九弦，其餘四弦謂之番。番，贏也。頌瑟長七尺二寸，廣尺八寸，二十五弦，盡用之。」熊氏云：「瑟兩頭有孔，其在厎下者名越。」《鄉飲酒禮》云：「二人皆左何瑟，後首，挎越。」注云：「越，瑟厎孔也。」《燕禮》云：「小臣左何瑟，麵鼓，執越。」注云：「越，瑟下孔也。若用之祭祀，則練其弦，疏其越。《樂記》云：「《清廟》之瑟，朱弦而疏越。」鄭注云：「朱弦，練朱弦，練則聲濁。越，瑟厎孔也。畫疏之，使聲鷃也。以其不練則體勁而聲清，練則絲熟而聲濁也。疏，通也。使兩頭孔相連而通也。孔小則聲急，孔大則聲鷃故也。其大者別名灑。孫叔然云：「音多變，布如灑出也。」郭雲「二十七弦」，未見所出。
		</region>
	</paragraph>
	<paragraph index="7">
		<region typus="original" subtype="" id="3308" explains="">
大琴謂之離。
		</region>
		<region typus="comment" subtype="" id="3309" explains="3308">
（或曰琴大者二十七弦，未詳長短。《廣雅》曰：「琴長三尺六寸六分，五弦。）
		</region>
	</paragraph>
	<paragraph index="8">
		<region typus="comment" subtype="注_prefix" id="3310" explains="">
【注】「或曰」至「五弦」。
		</region>
		<region typus="comment" subtype="注_body" id="3311" explains="3309">
○釋曰：《琴操》曰：「伏羲作琴。」《世本》云：「神農作琴。」《白虎通》曰：「琴者禁也，禁止於邪，以正人心也。」琴之大者別名離也。孫叔然云：「音多變，聲流離也。」雲「或曰琴大者二十七弦，未詳長短」者，或人言琴有二十七弦，是琴之大者也，但未詳其長短耳。雲「《廣雅》曰：琴長三尺六寸六分，五弦」者，此常用之琴也，象三百六十六日，五弦象五行，大弦為君，小弦為臣，文王、武王加二弦，以合君臣之恩也。又五弦第一弦為宮，其次商、角、徵、羽，文武二弦為少宮、少商。又《琴操》曰：「廣六寸，象六合也。」又上曰池，言其平。下曰濱，言其服。前廣後狹，象尊卑，上圓下方，法天地。然琴為樂器，通見《詩》、《書》，故此釋之也。
		</region>
	</paragraph>
	<paragraph index="9">
		<region typus="original" subtype="" id="3312" explains="">
大鼓謂之鼖，
		</region>
		<region typus="comment" subtype="" id="3313" explains="3312">
鼖長八尺。○鼖，墳。
		</region>
		<region typus="original" subtype="" id="3314" explains="">
小者謂之應。
		</region>
		<region typus="comment" subtype="" id="3315" explains="3312,3313,3314">
（《詩》曰「應朄縣鼓」，在大鼓側。○應音膺。）
		</region>
	</paragraph>
	<paragraph index="10">
		<region typus="comment" subtype="疏_prefix" id="3316" explains="">
【疏】「大鼓」至「之應」。
		</region>
		<region typus="comment" subtype="疏_body" id="3317" explains="3312,3314">
○釋曰：別鼓大小之名也。鼓之大者名鼖。《周禮鼓人職》曰：「以鼖鼓鼓軍事是也。」其小者名應，言聲應於大鼓也。李巡云： 「小者聲音相承，故曰應也。」孫炎云：「和應大鼓也。」
		</region>
	</paragraph>
	<paragraph index="11">
		<region typus="comment" subtype="注_prefix" id="3318" explains="">
【注】「鼖長八尺」。
		</region>
		<region typus="comment" subtype="注_body" id="3319" explains="3313">
○釋曰：知者案《考工記》韗人為鼓，「長八尺，鼓四尺，中圍加三之一，謂之鼖」。後鄭注云：「中圍加三之一者，加於麵之圍以三分之一也。麵四尺，其圍十二尺，加以三分一，四尺，則中圍十六尺，徑五尺三寸三分寸之一也。今以合二十版，則版六寸三分寸之二耳。大鼓謂之鼖，以鼖鼓鼓軍事。鄭司農雲鼓四尺，謂革所蒙者廣四尺。」
		</region>
	</paragraph>
	<paragraph index="12">
		<region typus="comment" subtype="注_prefix" id="3320" explains="">
【注】「《詩》曰」至「鼓側」。
		</region>
		<region typus="comment" subtype="注_body" id="3321" explains="3315">
○釋曰：「應朄縣鼓」，《周頌·有瞽》篇文也。鄭箋云：「朄，小鼓，在大鼓旁。應，鼙之屬也。」案朄，引也，謂擊小鼓引樂聲。
		</region>
	</paragraph>
	<paragraph index="13">
		<region typus="original" subtype="" id="3322" explains="">
大磬謂之毊。
		</region>
		<region typus="comment" subtype="" id="3323" explains="3322">
（毊形似犁錧，以玉石為之。○毊，虛驕反。）
		</region>
	</paragraph>
	<paragraph index="14">
		<region typus="comment" subtype="疏_prefix" id="3324" explains="">
【疏】「大磬謂之毊」。
		</region>
		<region typus="comment" subtype="疏_body" id="3325" explains="3322">
○釋曰：磬，樂器名也，以玉石為之。《世本》曰：「無句作磬。」《釋名》云：「磬，罄也，聲堅罄罄然。」《考工記》曰：「磬氏為磬，倨句一矩有半，其博為一，股為二，鼓為三。參分其股博，去一以為鼓博。參分其鼓博，以其一為之厚。已上則磨其旁，已下則磨其耑。」是其制也。大者名毊。孫炎云：「毊，喬也。喬，高也。謂其聲高也。」李巡云：「大磬聲清燥也，故曰毊。毊，操也。注 「毊形」至「為之」。○釋曰：《字林》云：「錧，田器也。」自江而南呼犁刃為錧，此毊形似犁錧，但大爾。雲「以玉石為之」者，《左傳》云：「玉磬紀甗。」又八音謂磬為石。故知「以玉石為之」也。
		</region>
	</paragraph>
	<paragraph index="15">
		<region typus="original" subtype="" id="3326" explains="">
大笙謂之巢，
		</region>
		<region typus="comment" subtype="" id="3327" explains="3326">
列管瓠中，施簧，管端大者十九簧。
		</region>
		<region typus="original" subtype="" id="3328" explains="">
小者謂之和。
		</region>
		<region typus="comment" subtype="" id="3329" explains="3328">
十三簧者。《鄉射記》曰：「三簧一和而成聲。」
		</region>
	</paragraph>
	<paragraph index="16">
		<region typus="comment" subtype="疏_prefix" id="3330" explains="">
【疏】「大笙」至「之和」。
		</region>
		<region typus="comment" subtype="疏_body" id="3331" explains="3326,3328">
○釋曰：《世本》云：「隨作笙。」《禮記》曰：「女媧之笙簧。」《釋名》曰：「笙，生也。象物貫地而生。」《說文》云： 「笙，正月之音。物生，故謂之笙。」有十三簧，象鳳之身。」其大者名巢。巢，高也。言其聲高。小者名和。李巡云：「小者聲少，音相和也。」孫炎云：「應和於笙。」
		</region>
	</paragraph>
	<paragraph index="17">
		<region typus="comment" subtype="注_prefix" id="3332" explains="">
【注】「列管」至「九簧」。
		</region>
		<region typus="comment" subtype="注_body" id="3333" explains="3327">
○釋曰：瓠，匏也，以匏為底，故八音謂笙為匏。簧者，笙管之中金薄钅葉也。笙管必有簧，故或謂笙為簧。《詩·王風》云： 「左執簧。」是也。大者十九簧，以時驗而言也。
		</region>
	</paragraph>
	<paragraph index="18">
		<region typus="comment" subtype="注_prefix" id="3334" explains="">
【注】「十三」至「成聲」。
		</region>
		<region typus="comment" subtype="注_body" id="3335" explains="3329">
○釋曰：雲「十三簧」者，鄭司農注《周禮》亦云「十三簧」，相傳為然。雲「《鄉射記》曰：三笙一和而成聲」者，彼鄭注云：「三人吹笙，一人吹和。」是也。
		</region>
	</paragraph>
	<paragraph index="19">
		<region typus="original" subtype="" id="3336" explains="">
大篪謂之沂。
		</region>
		<region typus="comment" subtype="" id="3337" explains="3336">
篪以竹為之，長尺四寸，圍三寸，一孔上出，一寸三分，名翹，橫吹之。小者尺二寸。《廣雅》云：「八孔。」○篪，池。沂，銀。
		</region>
	</paragraph>
	<paragraph index="20">
		<region typus="comment" subtype="疏_prefix" id="3338" explains="">
【疏】「大篪謂之沂」。
		</region>
		<region typus="comment" subtype="疏_body" id="3339" explains="3336">
○釋曰：李巡曰：「大篪其聲悲一也。」孫炎曰：「篪聲悲。沂，悲也。」《釋名》曰：「篪，啼也，聲如嬰兒啼。」郭云：「篪以竹為之，長尺四寸，圍三寸，一孔上出寸三分，名翹，橫吹之。小者尺二寸。《廣雅》云：『八孔。』」鄭司農注《周禮》云：「篪七空。」蓋不數其上出者，故七也。
		</region>
	</paragraph>
	<paragraph index="21">
		<region typus="original" subtype="" id="3340" explains="">
大塤謂之嘂。
		</region>
		<region typus="comment" subtype="" id="3341" explains="3340">
塤，燒土為之，大如鵝子，銳上，平厎，形如稱錘，六孔。小者如雞子。○塤，喧。嘂，叫。
		</region>
	</paragraph>
	<paragraph index="22">
		<region typus="comment" subtype="疏_prefix" id="3342" explains="">
【疏】「大塤謂之嘂」。
		</region>
		<region typus="comment" subtype="疏_body" id="3343" explains="3340">
○釋曰：《說文》云：「塤，樂器名。從土，熏聲。」塤、壎古今字。《釋名》云：「塤，喧也，聲濁喧喧然。」大塤名嘂。孫炎曰： 「音大如叫呼聲。」郭云：「塤，燒土為之，大如鵝子，銳上，平厎，形如稱錘，六孔。小者如雞子。」《周禮·小師》注云：「塤，燒土為之，大如雁卵。」鄭司農亦云「六孔」，是相傳為然也。《世本》云：「暴辛公作塤。蘇成公作篪。」譙周《古史》云：「古有塤篪，尚矣。周幽王時暴辛公善塤，蘇成公善篪，記者因以為作，謬矣。」《世本》之謬，信如周言。其雲蘇公、暴公所善，亦未知所出。蓋以《詩·小雅》云：「伯氏吹塤，仲氏吹篪。」蘇公剌暴公也，故致斯謬。
		</region>
	</paragraph>
	<paragraph index="23">
		<region typus="original" subtype="" id="3344" explains="">
大鍾謂之鏞，
		</region>
		<region typus="comment" subtype="" id="3345" explains="3344">
《書》曰：「笙鏞以間。」亦名鑮。○鑮音博。
		</region>
		<region typus="original" subtype="" id="3346" explains="">
其中謂之剽，小者謂之棧。
		</region>
	</paragraph>
	<paragraph index="24">
		<region typus="comment" subtype="疏_prefix" id="3347" explains="">
【疏】「大鍾」至「之棧」。
		</region>
		<region typus="comment" subtype="疏_body" id="3348" explains="3344,3346">
○釋曰：此別鍾大小之名也。《說文》云：「鍾，樂器也。」《世本》云：「垂作鍾。」《考工記》：「鳧氏為鍾。」《釋名》曰：「鍾，空也，內空受氣多。」其大者名鏞。李巡曰：「大鍾，音聲大。鏞，大也。」孫炎曰：「鏞，深長之聲。」又名鑮。《大射禮》云：「樂人宿縣於阼階東，笙磬西面，其南笙鍾，其南鑮。」鄭云：「鑮，如鍾而大。」是也。其不大不小者，名剽。孫炎曰：「剽者，聲輕疾也。」李巡云：「其中微小，故曰剽。剽，小也。其小者名棧。李巡云：「棧，淺也。」東晉太興元年，會稽剡縣人家井中得一鍾，長三寸，口徑四寸，上有銘古文，雲棧，鍾之小者，既長三寸，自然淺也。
		</region>
	</paragraph>
	<paragraph index="25">
		<region typus="comment" subtype="注_prefix" id="3349" explains="">
【注】「《書》曰：笙鏞以間」。
		</region>
		<region typus="comment" subtype="注_body" id="3350" explains="3345">
○釋曰：《尚書·益稷》篇文也。
		</region>
	</paragraph>
	<paragraph index="26">
		<region typus="original" subtype="" id="3351" explains="">
大簫謂之言，
		</region>
		<region typus="comment" subtype="" id="3352" explains="3351">
編二十三管，長尺四寸。
		</region>
		<region typus="original" subtype="" id="3353" explains="">
小者謂之筊。
		</region>
		<region typus="comment" subtype="" id="3354" explains="3353">
十六管，長尺二寸。簫，一名籟。○筊，音交。
		</region>
	</paragraph>
	<paragraph index="27">
		<region typus="comment" subtype="疏_prefix" id="3355" explains="">
【疏】「大簫」至「之筊」。
		</region>
		<region typus="comment" subtype="疏_body" id="3356" explains="3351,3353">
○釋曰：此別簫大小之名也。《風俗通》云：「舜作簫。其形參差，以象鳳翼。十管，長二尺。」《博雅》曰：「簫大者二十三管，無厎。小者十六管，有厎。」其大者名言。李巡曰：「大簫，聲大者言言也。」郭云：「編二十三管，長尺四寸。」其小者名茭。李巡曰： 「小者聲揚而小，故言茭。茭，小也。」郭云：「十六管，長尺二寸。簫，一名籟。」又《通卦驗》云：「簫長尺四寸，其言管數、長短雖異，要是編小竹管為之耳。」
		</region>
	</paragraph>
	<paragraph index="28">
		<region typus="original" subtype="" id="3357" explains="">
大管謂之簥，
		</region>
		<region typus="comment" subtype="" id="3358" explains="3357">
管長尺，圍寸，並漆之，有厎。賈氏以為如篪，六孔。」○簥，嬌。
		</region>
		<region typus="original" subtype="" id="3359" explains="">
其中謂之篞，小者謂之篎。
		</region>
		<region typus="comment" subtype="" id="3360" explains="3359">
篞，乃結切。篎音眇。
		</region>
	</paragraph>
	<paragraph index="29">
		<region typus="comment" subtype="疏_prefix" id="3361" explains="">
【疏】「大管」至「之篎」。
		</region>
		<region typus="comment" subtype="疏_body" id="3362" explains="3357,3359">
○釋曰：別管大小之名也。大管名簥。李巡云：「聲高大，故曰簥。簥，高也。郭云：「管長尺，圍寸，並漆之，有厎。賈氏以為如篪，六孔。」《小師》注云：「管如笛，形小，並兩管而吹之。今大予樂官有之。」是也。其中不大不小者，名篎。
		</region>
	</paragraph>
	<paragraph index="30">
		<region typus="original" subtype="" id="3363" explains="">
大籥謂之產，
		</region>
		<region typus="comment" subtype="" id="3364" explains="3363">
籥如笛，三孔而短小。
		</region>
		<region typus="original" subtype="" id="3365" explains="">
其中謂之仲，小者謂之箹。
		</region>
	</paragraph>
	<paragraph index="31">
		<region typus="comment" subtype="疏_prefix" id="3366" explains="">
【疏】「大籥」至「之箹」。
		</region>
		<region typus="comment" subtype="疏_body" id="3367" explains="3363,3365">
○釋曰：籥，樂器名。其大者名產，其中者名仲，小者名箹。郭云：「籥如笛，三孔而短小。」《廣雅》云：「七孔。」《周禮》：「笙師掌教吹籥。」鄭注云：「籥如笛，三空。」《詩·邶風》云：「左手執籥。」毛傳云：「籥六孔。」所見異也。
		</region>
	</paragraph>
	<paragraph index="32">
		<region typus="original" subtype="" id="3368" explains="">
徒鼓瑟謂之步，
		</region>
		<region typus="comment" subtype="" id="3369" explains="3368">
獨作之。
		</region>
		<region typus="original" subtype="" id="3370" explains="">
徒吹謂之和，徒歌謂之謠，
		</region>
		<region typus="comment" subtype="" id="3371" explains="3370">
《詩》云：「我歌且謠。」○吹，昌睡切。和，去聲。
		</region>
		<region typus="original" subtype="" id="3372" explains="">
徒擊鼓謂之咢，
		</region>
		<region typus="comment" subtype="" id="3373" explains="3372">
《詩》云：「或歌或咢。」○咢，五各切。
		</region>
		<region typus="original" subtype="" id="3374" explains="">
徒鼓鍾謂之修，徒鼓磬謂之寋。
		</region>
		<region typus="comment" subtype="" id="3375" explains="3374">
未見義所出。○寋，紀展切。
		</region>
	</paragraph>
	<paragraph index="33">
		<region typus="comment" subtype="疏_prefix" id="3376" explains="">
【疏】「徒鼓瑟」至「之寋」。
		</region>
		<region typus="comment" subtype="疏_body" id="3377" explains="3368,3370,3372,3374">
○釋曰：凡八音備作曰樂，一音獨作，不得樂名，故此辨其異名也。徒，空也。鄭注《周禮·小師》云：「出音曰鼓。」空作一器以出其音者，謂之徒鼓．故郭雲「獨作之」也。
		</region>
	</paragraph>
	<paragraph index="34">
		<region typus="comment" subtype="注_prefix" id="3378" explains="">
【注】「《詩》云：我歌且謠」。
		</region>
		<region typus="comment" subtype="注_body" id="3379" explains="3371">
○釋曰：此《魏風·園有桃》篇文也。毛傳云：「曲合樂曰歌，徒歌曰謠。」孫炎云：「聲消搖也。」
		</region>
	</paragraph>
	<paragraph index="35">
		<region typus="comment" subtype="注_prefix" id="3380" explains="">
【注】「或歌或咢」。
		</region>
		<region typus="comment" subtype="注_body" id="3381" explains="3373">
○釋曰：《大雅·行葦》篇文也。毛傳云：「歌有比於琴瑟也，徒擊鼓曰咢。」孫炎云：「聲驚咢也。」
		</region>
	</paragraph>
	<paragraph index="36">
		<region typus="original" subtype="" id="3382" explains="">
所以鼓謂之止，
		</region>
		<region typus="comment" subtype="" id="3383" explains="3382">
如漆桶，方二尺四寸，深一尺八寸，中有椎柄，連厎桐之，令左右擊。止者，其椎名。○，昌孰切。
		</region>
		<region typus="original" subtype="" id="3384" explains="">
所以鼓謂之籈。
		</region>
		<region typus="comment" subtype="" id="3385" explains="3384">
如伏虎，背上有二十七鉏鋙，刻以木，長尺，櫟之，籈者其名。○籈音真。
		</region>
	</paragraph>
	<paragraph index="37">
		<region typus="comment" subtype="疏_prefix" id="3386" explains="">
【疏】「所以鼓」至「之籈」。
		</region>
		<region typus="comment" subtype="疏_body" id="3387" explains="3382,3384">
○釋曰：此別敔之名也。《周禮》：「小師掌教鼓鞀敔。」敔皆以木為之，故《大師》注云：「木敔也。」《禮記》謂之椌楬。所以鼓動其以出其音者名止，所以鼓動其以出其音者名籈。郭云：「如漆桶，方二尺四寸，深一尺八寸，中有椎柄，連厎桐之，令左右擊。止者，其椎名。」「如伏虎，背上有二十七鉏鋙，刻以木，長尺，櫟之，籈者其名。」《皋陶謨》云：「合止敔。」鄭注云：「，狀如漆桶，中有椎，合之者投椎於其中而撞之。，狀如伏虎，背上刻之，所以鼓之以止樂。」此等形狀，蓋依漢之大予樂而知之。
		</region>
	</paragraph>
	<paragraph index="38">
		<region typus="original" subtype="" id="3388" explains="">
大鞀謂之麻，小者謂之料。
		</region>
		<region typus="comment" subtype="" id="3389" explains="3388">
麻者音概而長也，料者聲清而不亂。○鞀，桃。料，聊。
		</region>
	</paragraph>
	<paragraph index="39">
		<region typus="comment" subtype="疏_prefix" id="3390" explains="">
【疏】「大鞀」至「之料」。
		</region>
		<region typus="comment" subtype="疏_body" id="3391" explains="3388">
○釋曰：《詩·頌》云：「鞀磬敔。」鄭注《小師職》云：「鞀如鼓而小，持其柄搖之，旁耳還自擊。」一名麻。其小者名料。麻者音概而長也，料者聲清而不亂。
		</region>
	</paragraph>
	<paragraph index="40">
		<region typus="original" subtype="" id="3392" explains="">
和樂謂之節。
		</region>
	</paragraph>
	<paragraph index="41">
		<region typus="comment" subtype="疏_prefix" id="3393" explains="">
【疏】「和樂謂之節」。
		</region>
		<region typus="comment" subtype="疏_body" id="3394" explains="3392">
○釋曰：八音克諧，無相奪倫，謂之和樂。樂和則應節。《樂記》云：「治世之音安以樂，其政和。」是也。《樂記》又云：「大業與天地同和，大禮與天地同節。」此對文爾。總而言之，則禮樂相將，故此和樂亦謂之節。一云：節，樂器名，謂相也。《樂記》云：「治亂以相。」鄭注云：「相即拊也，亦以節樂。拊者以韋為表，裝之以糠。糠一名相，因以名焉。」言治理奏樂之時，擊拊以輔相於樂，而為節也。既以作樂，以止樂，故以節為和樂，義所通也。
		</region>
	</paragraph>
</text>
