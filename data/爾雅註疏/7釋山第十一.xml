<?xml version='1.0' encoding='UTF-8'?>
<text title="爾雅註疏" section="釋山第十一" juan="7" original_title="爾雅">
	<paragraph index="0">
		<region typus="original" subtype="title" id="659" explains="">
爾雅註疏 釋山第十一
		</region>
	</paragraph>
	<paragraph index="1">
		<region typus="comment" subtype="疏_prefix" id="660" explains="">
【疏】「釋山第十一」。
		</region>
		<region typus="comment" subtype="疏_body" id="661" explains="659">
○釋曰：案《釋名》云：「山，產也。」言產生萬物。《說文》云：「山，宣也，宣氣散生萬物，有石而高，象形也。」此篇釋諸山之名，故云釋山。
		</region>
	</paragraph>
	<paragraph index="2">
		<region typus="original" subtype="" id="662" explains="">
河南華，
		</region>
		<region typus="comment" subtype="" id="663" explains="662">
華陰山。
		</region>
		<region typus="original" subtype="" id="664" explains="">
河西嶽，
		</region>
		<region typus="comment" subtype="" id="665" explains="664">
吳嶽。
		</region>
		<region typus="original" subtype="" id="666" explains="">
河東岱，
		</region>
		<region typus="comment" subtype="" id="667" explains="666">
岱宗，泰山。
		</region>
		<region typus="original" subtype="" id="668" explains="">
河北恒，
		</region>
		<region typus="comment" subtype="" id="669" explains="668">
北嶽恒山。
		</region>
		<region typus="original" subtype="" id="670" explains="">
江南衡。
		</region>
		<region typus="comment" subtype="" id="671" explains="670">
衡山，南嶽。
		</region>
	</paragraph>
	<paragraph index="3">
		<region typus="comment" subtype="疏_prefix" id="672" explains="">
【疏】「河南華」至「江南衡」。
		</region>
		<region typus="comment" subtype="疏_body" id="673" explains="662,664,666,668,670">
○釋曰：篇首載此五山者，以為中國之名山也。案《周禮·職方氏》：「河南曰豫州，其山鎮曰華山。」「正西曰雍州，其山鎮曰嶽山。」「正東曰兗州，其山鎮曰岱山。」「正北曰并州，其山鎮曰恒山。」「正南曰荊州，其山鎮曰衡山。」鄭注云：「鎮名山安地德者也。」又為五嶽，知者，案鄭注《大司樂》云：「五嶽，岱在兗州，衡在荊州，華在豫州，嶽在雍州，恒在并州。」是也。案，下文及經典群書言五嶽者，皆數嵩高不數嶽。而鄭雲然者，蓋鄭有所案據，更見異意也。其正名五嶽，必取嵩高為定解，下文別釋。雲「河南華」、
		</region>
	</paragraph>
	<paragraph index="4">
		<region typus="comment" subtype="注_prefix" id="674" explains="">
【注】「華陰山」
		</region>
		<region typus="comment" subtype="注_body" id="675" explains="663">
者，案《禹貢》「導河積石，至於龍門；南至於華陰；東至於底柱」。孔安國云：「河自龍門南流至華山，北而東行。」 然則此山在河之南，故曰「河南華」。下皆放此。在華陰縣界，故曰華陰山也。雲「河西嶽」、
		</region>
	</paragraph>
	<paragraph index="5">
		<region typus="comment" subtype="注_prefix" id="676" explains="">
【注】「吳嶽」
		</region>
		<region typus="comment" subtype="注_body" id="677" explains="665">
者，在西河之西，一名吳嶽。鄭玄云：「在汧。」雲「河東岱」、
		</region>
	</paragraph>
	<paragraph index="6">
		<region typus="comment" subtype="注_prefix" id="678" explains="">
【注】「岱宗，泰山」
		</region>
		<region typus="comment" subtype="注_body" id="679" explains="667">
者，在東河之東，一名岱宗，一名泰山。鄭玄云：「在博。」雲「河北恒」、
		</region>
	</paragraph>
	<paragraph index="7">
		<region typus="comment" subtype="注_prefix" id="680" explains="">
【注】「北嶽，恒山」
		</region>
		<region typus="comment" subtype="注_body" id="681" explains="669">
者，下文「恒山為北嶽」是也。鄭玄云：「在上曲陽。」雲「江南衡」、
		</region>
	</paragraph>
	<paragraph index="8">
		<region typus="comment" subtype="注_prefix" id="682" explains="">
【注】「衡山，南嶽」
		</region>
		<region typus="comment" subtype="注_body" id="683" explains="671">
者，《禹貢》云：「岷山導江。」又曰：「岷山之陽至於衡山。」孔注云：「衡山，江所經。」然則江水經此山之北，東入於海，故曰「江南衡」也。鄭注《大宗伯》云：五嶽，「南曰衡」也。是也。
		</region>
	</paragraph>
	<paragraph index="9">
		<region typus="original" subtype="" id="684" explains="">
山三襲，陟。
		</region>
		<region typus="comment" subtype="" id="685" explains="684">
襲亦重。
		</region>
	</paragraph>
	<paragraph index="10">
		<region typus="comment" subtype="疏_prefix" id="686" explains="">
【疏】「山三襲，陟」。【注】「襲亦重」。
		</region>
		<region typus="comment" subtype="疏_body" id="687" explains="684,685">
○釋曰：山之形若三山重累者名陟。重衣謂之襲，故以襲為重也。上篇注已雲「成猶重也」，故此雲亦也。
		</region>
	</paragraph>
	<paragraph index="11">
		<region typus="original" subtype="" id="688" explains="">
再成，英。
		</region>
		<region typus="comment" subtype="" id="689" explains="688">
兩山相重。
		</region>
	</paragraph>
	<paragraph index="12">
		<region typus="comment" subtype="疏_prefix" id="690" explains="">
【疏】「再成，英」。【注】「兩山相重」。
		</region>
		<region typus="comment" subtype="疏_body" id="691" explains="688,689">
○釋曰：成，重也。山形兩重者名英。今南郡英山縣，蓋取此名也。
		</region>
	</paragraph>
	<paragraph index="13">
		<region typus="original" subtype="" id="692" explains="">
一成，坯。
		</region>
		<region typus="comment" subtype="" id="693" explains="692">
《書》曰：「至於大伾。」○坯，備悲切。
		</region>
	</paragraph>
	<paragraph index="14">
		<region typus="comment" subtype="疏_prefix" id="694" explains="">
【疏】「一成，坯」。注「《書》曰：『至於大伾。』」
		</region>
		<region typus="comment" subtype="疏_body" id="695" explains="692,693">
○釋曰：案此文則山上更有一山重累者，名伾。「《書》曰」者，《禹貢》文也。孔安國云：「山再成曰伾。」與此不同者，蓋所見異也。鄭玄云：「大伾，在脩武武德之界。」張揖云：「成皋縣山也。」《漢書音義》臣瓚以為皆非。今黎陽縣山臨河，豈不是大伾乎？瓚意當然。
		</region>
	</paragraph>
	<paragraph index="15">
		<region typus="original" subtype="" id="696" explains="">
山大而高，崧。
		</region>
		<region typus="comment" subtype="" id="697" explains="696">
今中嶽嵩高山，蓋依此名。○崧，嵩。
		</region>
	</paragraph>
	<paragraph index="16">
		<region typus="comment" subtype="疏_prefix" id="698" explains="">
【疏】「山大而高，崧」。【注】「今中嶽嵩高山，蓋依此名」。
		</region>
		<region typus="comment" subtype="疏_body" id="699" explains="696,697">
○釋曰：《詩·大雅》云：「崧高維嶽。」毛傳云：「崧，高貌。」《釋名》云：「崧，竦也。亦高稱也。」李巡曰：「高大曰嵩。」此則山高大者自名崧。本不指中嶽，名嵩高或取此文以立名乎？無正文，故云「蓋」以疑之。
		</region>
	</paragraph>
	<paragraph index="17">
		<region typus="original" subtype="" id="700" explains="">
山小而高，岑。
		</region>
		<region typus="comment" subtype="" id="701" explains="700">
言岑。
		</region>
	</paragraph>
	<paragraph index="18">
		<region typus="comment" subtype="疏_prefix" id="702" explains="">
【疏】「山小而高，岑」。【注】「言岑」。
		</region>
		<region typus="comment" subtype="疏_body" id="703" explains="700,701">
○釋曰：言山形雖小而高嶔者，名岑也。
		</region>
	</paragraph>
	<paragraph index="19">
		<region typus="original" subtype="" id="704" explains="">
銳而高，嶠。
		</region>
		<region typus="comment" subtype="" id="705" explains="704">
言鑯峻。○嶠，音喬。
		</region>
	</paragraph>
	<paragraph index="20">
		<region typus="comment" subtype="疏_prefix" id="706" explains="">
【疏】「銳而高，嶠」。【注】「言鑯峻」。
		</region>
		<region typus="comment" subtype="疏_body" id="707" explains="704,705">
○釋曰：銳則鑯也，言山形鑯峻而高者名嶠。《列子》曰：「浡海之東有壑，其中山曰員嶠。」蓋同此也。
		</region>
	</paragraph>
	<paragraph index="21">
		<region typus="original" subtype="" id="708" explains="">
卑而大，扈。
		</region>
		<region typus="comment" subtype="" id="709" explains="708">
扈，廣貌。
		</region>
	</paragraph>
	<paragraph index="22">
		<region typus="comment" subtype="疏_prefix" id="710" explains="">
【疏】「卑而大，扈」。【注】「扈，廣貌」。
		</region>
		<region typus="comment" subtype="疏_body" id="711" explains="708,709">
○釋曰：言山形卑下而廣大者名扈。《禮記·檀弓》云：「南宮縚之妻之姑之喪。夫子誨之，髽曰：『爾毋扈扈爾。』」鄭注云：「扈扈謂大廣。」蓋取此義也。
		</region>
	</paragraph>
	<paragraph index="23">
		<region typus="original" subtype="" id="712" explains="">
小而眾，巋。
		</region>
		<region typus="comment" subtype="" id="713" explains="712">
小山叢羅。○巋，丘鬼切。
		</region>
	</paragraph>
	<paragraph index="24">
		<region typus="comment" subtype="疏_prefix" id="714" explains="">
【疏】「小而眾，巋」。【注】「小山叢羅」。
		</region>
		<region typus="comment" subtype="疏_body" id="715" explains="712,713">
○釋曰：言山小而眾、叢萃羅列者，名巋。
		</region>
	</paragraph>
	<paragraph index="25">
		<region typus="original" subtype="" id="716" explains="">
小山岌大山，亙。
		</region>
		<region typus="comment" subtype="" id="717" explains="716">
岌謂高過。○岌，魚泣切。亙，桓。
		</region>
	</paragraph>
	<paragraph index="26">
		<region typus="comment" subtype="疏_prefix" id="718" explains="">
【疏】「小山岌大山，亙」。【注】「岌謂高過」。
		</region>
		<region typus="comment" subtype="疏_body" id="719" explains="716,717">
○釋曰：言小山與大山相並，而小山高過於大山者，名亙。非謂小山名岌，大山名亙也。
		</region>
	</paragraph>
	<paragraph index="27">
		<region typus="original" subtype="" id="720" explains="">
屬者，嶧。
		</region>
		<region typus="comment" subtype="" id="721" explains="720">
言駱驛相連屬。○屬，燭。嶧，亦。
		</region>
	</paragraph>
	<paragraph index="28">
		<region typus="comment" subtype="疏_prefix" id="722" explains="">
【疏】「屬
		</region>
		<region typus="comment" subtype="疏_body" id="723" explains="720">
者，嶧」。【注】「言駱驛相連屬」。○釋曰：言山形相連屬、駱驛然不絕者，名嶧。駱驛，連屬不絕之辭。《禹貢》云：「嶧陽孤桐。」《地理志》云：東海下邳縣西有「葛嶧山」，取此名也。
		</region>
	</paragraph>
	<paragraph index="29">
		<region typus="original" subtype="" id="724" explains="">
獨者，蜀。
		</region>
		<region typus="comment" subtype="" id="725" explains="724">
蜀亦孤獨。
		</region>
	</paragraph>
	<paragraph index="30">
		<region typus="comment" subtype="疏_prefix" id="726" explains="">
【疏】「獨
		</region>
		<region typus="comment" subtype="疏_body" id="727" explains="724">
者，蜀」。【注】「蜀亦孤獨」。○釋曰：言山之孤獨者名蜀。案《說文》云：蜀，蟲名。《詩》云：「蜎々者蜀。」《釋蟲》云：「蚅，烏蠋。」郭云：「大蟲如指，似蠶。」此蟲更無群匹，故云蜀亦孤獨。既蟲之孤獨者蜀，是以山之孤獨者亦名蜀也。
		</region>
	</paragraph>
	<paragraph index="31">
		<region typus="original" subtype="" id="728" explains="">
上正，章。
		</region>
		<region typus="comment" subtype="" id="729" explains="728">
山上平。
		</region>
	</paragraph>
	<paragraph index="32">
		<region typus="comment" subtype="疏_prefix" id="730" explains="">
【疏】「上正，章」。【注】「山上平」。
		</region>
		<region typus="comment" subtype="疏_body" id="731" explains="728,729">
○釋曰：正猶平也。言山形上平者名章。
		</region>
	</paragraph>
	<paragraph index="33">
		<region typus="original" subtype="" id="732" explains="">
宛中，隆。
		</region>
		<region typus="comment" subtype="" id="733" explains="732">
山中央高。
		</region>
	</paragraph>
	<paragraph index="34">
		<region typus="comment" subtype="疏_prefix" id="734" explains="">
【疏】「宛中，隆」。【注】「山中央高」。
		</region>
		<region typus="comment" subtype="疏_body" id="735" explains="732,733">
○釋曰：言山形中央蘊聚而高者名隆。
		</region>
	</paragraph>
	<paragraph index="35">
		<region typus="original" subtype="" id="736" explains="">
山脊，岡。
		</region>
		<region typus="comment" subtype="" id="737" explains="736">
謂山長脊。
		</region>
	</paragraph>
	<paragraph index="36">
		<region typus="comment" subtype="疏_prefix" id="738" explains="">
【疏】「山脊，岡」。【注】「謂山長脊」。
		</region>
		<region typus="comment" subtype="疏_body" id="739" explains="736,737">
○釋曰：孫炎云：「長山之脊也。」言高山之長脊，名岡。《詩》云「陟彼高岡」是也。
		</region>
	</paragraph>
	<paragraph index="37">
		<region typus="original" subtype="" id="740" explains="">
未及上，翠微。
		</region>
		<region typus="comment" subtype="" id="741" explains="740">
近上旁陂。
		</region>
	</paragraph>
	<paragraph index="38">
		<region typus="comment" subtype="疏_prefix" id="742" explains="">
【疏】「未及上，翠微」。【注】「近上旁陂」。
		</region>
		<region typus="comment" subtype="疏_body" id="743" explains="740,741">
○釋曰：謂未及頂上、在旁陂陀之處，名翠微。一說：山氣青縹色，故曰「翠微」也。
		</region>
	</paragraph>
	<paragraph index="39">
		<region typus="original" subtype="" id="744" explains="">
山頂，塚。
		</region>
		<region typus="comment" subtype="" id="745" explains="744">
山顛。
		</region>
		<region typus="original" subtype="" id="746" explains="">
崒者，厜㕒。
		</region>
		<region typus="comment" subtype="" id="747" explains="746">
謂山峰頭巉岩。○崒，子恤反。厜，子規切。㕒音危。
		</region>
	</paragraph>
	<paragraph index="40">
		<region typus="comment" subtype="疏_prefix" id="748" explains="">
【疏】「山頂」至「厜㕒」。
		</region>
		<region typus="comment" subtype="疏_body" id="749" explains="744,746">
○釋曰：此二句釋《小雅· 十月》雲「山塚崒崩」之文也。毛傳云：「山頂曰塚。」鄭箋云：「崒者，崔嵬。」雖音字小異，義實同也，是取此文為說。彼云：「塚者，謂山頂也。」《釋言》云：「顛，頂也。」故此郭雲「山顛」。彼云：「萃者，謂山顛之末，其峰巉岩厜㕒然者也。」
		</region>
	</paragraph>
	<paragraph index="41">
		<region typus="original" subtype="" id="750" explains="">
山如堂者，密。
		</region>
		<region typus="comment" subtype="" id="751" explains="750">
形如堂室者。《屍子》曰：「松柏之鼠，不知堂密之有美樅。」
		</region>
	</paragraph>
	<paragraph index="42">
		<region typus="comment" subtype="疏_prefix" id="752" explains="">
【疏】「山如堂
		</region>
		<region typus="comment" subtype="疏_body" id="753" explains="750">
者，密」。○釋曰：言山形如堂室者，名密。○注「《屍子》至」美樅」。○釋曰：此《屍子·綽子》篇文，引之證山有名密者。
		</region>
	</paragraph>
	<paragraph index="43">
		<region typus="original" subtype="" id="754" explains="">
如防者，盛。
		</region>
		<region typus="comment" subtype="" id="755" explains="754">
防，隄。盛，音成。
		</region>
	</paragraph>
	<paragraph index="44">
		<region typus="comment" subtype="疏_prefix" id="756" explains="">
【疏】「如防
		</region>
		<region typus="comment" subtype="疏_body" id="757" explains="754">
者，盛」。【注】「防，隄」。○釋曰：此盛，讀如粢盛之盛。隄防之形嶞而高峻，若黍稷之在器，故其山形如隄防者，亦名盛也。
		</region>
	</paragraph>
	<paragraph index="45">
		<region typus="original" subtype="" id="758" explains="">
巒，山墮。
		</region>
		<region typus="comment" subtype="" id="759" explains="758">
謂山形長狹者，荊州謂之巒。《詩》曰：「嶞山喬嶽。」○嶞，湯果切。
		</region>
	</paragraph>
	<paragraph index="46">
		<region typus="comment" subtype="疏_prefix" id="760" explains="">
【疏】「巒，山墮」。
		</region>
		<region typus="comment" subtype="疏_body" id="761" explains="758">
○釋曰：凡物狹而長者，謂之嶞，則此言山嶞者，謂山形狹長者，一名巒也。○注「《詩》曰：『嶞山喬嶽。』」○釋曰：《周頌·般》篇文也。
		</region>
	</paragraph>
	<paragraph index="47">
		<region typus="original" subtype="" id="762" explains="">
重甗，隒。
		</region>
		<region typus="comment" subtype="" id="763" explains="762">
謂山形如累兩甗。甗，甑。山形狀似之，因以名雲。○重，平聲。甗，言蹇反。隒，音儼。
		</region>
	</paragraph>
	<paragraph index="48">
		<region typus="comment" subtype="疏_prefix" id="764" explains="">
【疏】「重甗，隒」。【注】「謂山」至「名雲」。
		</region>
		<region typus="comment" subtype="疏_body" id="765" explains="762,763">
○釋曰：孫炎云：「山基有重岸也。」郭云：「甗，甑」者，鄭眾注《考工記》云：「甗，無厎甑。」《方言》云：「甑，自關而東謂之甗。」故知甗，甑也。
		</region>
	</paragraph>
	<paragraph index="49">
		<region typus="original" subtype="" id="766" explains="">
左右有岸，厒。
		</region>
		<region typus="comment" subtype="" id="767" explains="766">
夾山有岸。○厒，口閣切。
		</region>
	</paragraph>
	<paragraph index="50">
		<region typus="comment" subtype="疏_prefix" id="768" explains="">
【疏】「左右有岸，厒」。【注】「夾山有岸」。
		</region>
		<region typus="comment" subtype="疏_body" id="769" explains="766,767">
○釋曰：謂山兩邊有水，山與水為岸，此山名厒。
		</region>
	</paragraph>
	<paragraph index="51">
		<region typus="original" subtype="" id="770" explains="">
大山宮小山，霍。
		</region>
		<region typus="comment" subtype="" id="771" explains="770">
宮謂圍繞之。《禮記》曰「君為廬宮之」是也。
		</region>
	</paragraph>
	<paragraph index="52">
		<region typus="comment" subtype="疏_prefix" id="772" explains="">
【疏】「大山宮小山，霍」。
		</region>
		<region typus="comment" subtype="疏_body" id="773" explains="770">
○釋曰：宮猶圍繞也。謂小山在中，大山在外圍繞之，山形若此者，名霍。非謂大山名宮，小山名霍也。
		</region>
	</paragraph>
	<paragraph index="53">
		<region typus="comment" subtype="注_prefix" id="774" explains="">
【注】「宮謂」至「是也」。
		</region>
		<region typus="comment" subtype="注_body" id="775" explains="771">
○釋曰：「《禮記》曰」者，《喪大記》文也。鄭注云：「宮謂圍障之也。」引之者，證宮為圍繞之義也。
		</region>
	</paragraph>
	<paragraph index="54">
		<region typus="original" subtype="" id="776" explains="">
小山別大山，鮮。
		</region>
		<region typus="comment" subtype="" id="777" explains="776">
（不相連。○別，彼列切。鮮，息淺切。）
		</region>
	</paragraph>
	<paragraph index="55">
		<region typus="comment" subtype="疏_prefix" id="778" explains="">
【疏】「小山別大山，鮮」。【注】「不相連」。
		</region>
		<region typus="comment" subtype="疏_body" id="779" explains="776,777">
○釋曰：謂小山與大山分別不相連屬者，名鮮。李巡云：「大山少，故曰鮮。」
		</region>
	</paragraph>
	<paragraph index="56">
		<region typus="original" subtype="" id="780" explains="">
山絕，陘。
		</region>
		<region typus="comment" subtype="" id="781" explains="780">
（連中斷絕。○陘，形。）
		</region>
	</paragraph>
	<paragraph index="57">
		<region typus="comment" subtype="疏_prefix" id="782" explains="">
【疏】「山絕，陘」。【注】「連中斷絕」。
		</region>
		<region typus="comment" subtype="疏_body" id="783" explains="780,781">
○釋曰：謂山形連延中忽斷絕者，名陘。
		</region>
	</paragraph>
	<paragraph index="58">
		<region typus="original" subtype="" id="784" explains="">
多小石，磝。
		</region>
		<region typus="comment" subtype="" id="785" explains="784">
（多礓礫。○磝，音敲。）
		</region>
	</paragraph>
	<paragraph index="59">
		<region typus="comment" subtype="疏_prefix" id="786" explains="">
【疏】「多小石，磝」。【注】「多礓礫」。
		</region>
		<region typus="comment" subtype="疏_body" id="787" explains="784,785">
○釋曰：礓礫，即小石也。山多此小石者名磝。《釋名》曰：「小石曰礫。」
		</region>
	</paragraph>
	<paragraph index="60">
		<region typus="original" subtype="" id="788" explains="">
多大石，礐。
		</region>
		<region typus="comment" subtype="" id="789" explains="788">
（多盤石。礐，音殼。）
		</region>
	</paragraph>
	<paragraph index="61">
		<region typus="comment" subtype="疏_prefix" id="790" explains="">
【疏】「多大石，礐」。【注】「多盤石」。
		</region>
		<region typus="comment" subtype="疏_body" id="791" explains="788,789">
○釋曰：盤，大石也。山多此盤石者名礐。
		</region>
	</paragraph>
	<paragraph index="62">
		<region typus="original" subtype="" id="792" explains="">
多草木，岵；無草木，亥。
		</region>
		<region typus="comment" subtype="" id="793" explains="792">
（皆見《詩》。○岵，戶。亥，屺。）
		</region>
	</paragraph>
	<paragraph index="63">
		<region typus="comment" subtype="疏_prefix" id="794" explains="">
【疏】「多草木，岵；無草木，亥」。【注】「皆見《詩》」。
		</region>
		<region typus="comment" subtype="疏_body" id="795" explains="792,793">
○釋曰：亥當作屺，音起。案《詩·魏風》云：「陟彼岵兮，瞻望父兮。」又曰：「陟彼屺兮，瞻望母兮。」毛傳云：「山無草木曰岵。」「山有草木曰屺。」與此不同者，當是傳寫誤也。王肅解依《爾雅》。
		</region>
	</paragraph>
	<paragraph index="64">
		<region typus="original" subtype="" id="796" explains="">
山上有水，埒。
		</region>
		<region typus="comment" subtype="" id="797" explains="796">
（有停泉。○埒，音劣。）
		</region>
	</paragraph>
	<paragraph index="65">
		<region typus="comment" subtype="疏_prefix" id="798" explains="">
【疏】「山上有水，埒」。【注】「有停泉」。
		</region>
		<region typus="comment" subtype="疏_body" id="799" explains="796,797">
○釋曰：謂山巔之上有停泉，名埒。
		</region>
	</paragraph>
	<paragraph index="66">
		<region typus="original" subtype="" id="800" explains="">
夏有水，冬無水，澩。
		</region>
		<region typus="comment" subtype="" id="801" explains="800">
（有停潦。○澩，音學。）
		</region>
	</paragraph>
	<paragraph index="67">
		<region typus="comment" subtype="疏_prefix" id="802" explains="">
【疏】「夏有水，冬無水，澩」。【注】「有停潦」。
		</region>
		<region typus="comment" subtype="疏_body" id="803" explains="800,801">
○釋曰：潦，雨水也。言山上汙下，夏有停泉，至冬竭涸者，名澩。
		</region>
	</paragraph>
	<paragraph index="68">
		<region typus="original" subtype="" id="804" explains="">
山豄無所通，谿。
		</region>
		<region typus="comment" subtype="" id="805" explains="804">
（所謂窮瀆者，雖無所通，與水注川同名。○豄，音瀆。）
		</region>
	</paragraph>
	<paragraph index="69">
		<region typus="comment" subtype="疏_prefix" id="806" explains="">
【疏】「山豄無所通，谿」。
		</region>
		<region typus="comment" subtype="疏_body" id="807" explains="804">
○釋曰：豄即溝瀆也。山有豄而無通流者，名谿。
		</region>
	</paragraph>
	<paragraph index="70">
		<region typus="comment" subtype="注_prefix" id="808" explains="">
【注】「所謂」至「同名」。
		</region>
		<region typus="comment" subtype="注_body" id="809" explains="805">
○釋曰：云「所謂」者，所謂《釋丘》云「窮瀆，汜」者也。云：「與水注川同名」者，即《釋水》云「水注川曰谿」是也。
		</region>
	</paragraph>
	<paragraph index="71">
		<region typus="original" subtype="" id="810" explains="">
石戴土謂之崔嵬。
		</region>
		<region typus="comment" subtype="" id="811" explains="810">
石山上有土者。○崔，徂回切。嵬，五回切。
		</region>
		<region typus="original" subtype="" id="812" explains="">
土戴石為砠。
		</region>
		<region typus="comment" subtype="" id="813" explains="812">
土山上有石者。○砠，七餘切。
		</region>
	</paragraph>
	<paragraph index="72">
		<region typus="comment" subtype="疏_prefix" id="814" explains="">
【疏】「石戴」至「為砠」。
		</region>
		<region typus="comment" subtype="疏_body" id="815" explains="810,812">
○釋曰：《詩·周南·卷耳》云：「陟彼崔嵬。」又云：「陟彼砠矣。」毛傳云：「崔嵬，土山之戴石者。」「石山戴土曰砠。」與此正反者，或傳寫誤也。
		</region>
	</paragraph>
	<paragraph index="73">
		<region typus="original" subtype="" id="816" explains="">
山夾水，澗。陵夾水，澞。
		</region>
		<region typus="comment" subtype="" id="817" explains="816">
（別山陵間有水者之名。○澞，音虞。）
		</region>
	</paragraph>
	<paragraph index="74">
		<region typus="comment" subtype="疏_prefix" id="818" explains="">
【疏】「山夾」至「水澞」。
		</region>
		<region typus="comment" subtype="疏_body" id="819" explains="816">
○釋曰：謂山間有水者名澗。《詩》云「考盤在澗」，是也。其陵間有水者名澞。
		</region>
	</paragraph>
	<paragraph index="75">
		<region typus="original" subtype="" id="820" explains="">
山有穴為岫。
		</region>
		<region typus="comment" subtype="" id="821" explains="820">
（謂岩穴。）
		</region>
	</paragraph>
	<paragraph index="76">
		<region typus="comment" subtype="疏_prefix" id="822" explains="">
【疏】「山有穴為岫」。
		</region>
		<region typus="comment" subtype="疏_body" id="823" explains="820">
○釋曰：謂山有岩穴者為岫也。
		</region>
	</paragraph>
	<paragraph index="77">
		<region typus="original" subtype="" id="824" explains="">
山西曰夕陽，
		</region>
		<region typus="comment" subtype="" id="825" explains="824">
（暮乃見日。）
		</region>
	</paragraph>
	<paragraph index="78">
		<region typus="comment" subtype="疏_prefix" id="826" explains="">
【疏】「山西曰夕陽」。【注】「暮乃見日」。
		</region>
		<region typus="comment" subtype="疏_body" id="827" explains="824,825">
○釋曰：日即陽也，夕始得陽，故名夕陽。《詩·大雅·公劉》云：「度其夕陽，豳居允荒。」是也。
		</region>
	</paragraph>
	<paragraph index="79">
		<region typus="original" subtype="" id="828" explains="">
山東曰朝陽。
		</region>
		<region typus="comment" subtype="" id="829" explains="828">
（旦即見日。）
		</region>
	</paragraph>
	<paragraph index="80">
		<region typus="comment" subtype="疏_prefix" id="830" explains="">
【疏】「山東曰朝陽」。【注】「旦即見日」。
		</region>
		<region typus="comment" subtype="疏_body" id="831" explains="828,829">
○釋曰：謂山頂之東皆早朝見日。但是山東之岡脊總曰朝陽。《詩·大雅·卷阿》曰：「梧桐生矣，於彼朝陽。」是也。
		</region>
	</paragraph>
	<paragraph index="81">
		<region typus="original" subtype="" id="832" explains="">
泰山為東嶽，華山為西嶽，霍山為南嶽，
		</region>
		<region typus="comment" subtype="" id="833" explains="832">
即天柱山。潛水所出。
		</region>
		<region typus="original" subtype="" id="834" explains="">
恒山為北嶽，
		</region>
		<region typus="comment" subtype="" id="835" explains="834">
常山。
		</region>
		<region typus="original" subtype="" id="836" explains="">
嵩高為中嶽。
		</region>
		<region typus="comment" subtype="" id="837" explains="836">
大室山也。
		</region>
	</paragraph>
	<paragraph index="82">
		<region typus="comment" subtype="疏_prefix" id="838" explains="">
【疏】「泰山」至「中嶽」。
		</region>
		<region typus="comment" subtype="疏_body" id="839" explains="832,834,836">
○釋曰：案《周禮·大宗伯》云：「以血祭祭社稷五祀五嶽。」故此釋之也。《白虎通》云：「嶽者何為？嶽之為言捔，捔功德也。東方為岱者，言萬物皆相代於東方也。南方為霍，霍之為言護也，言太陽用事護養萬物也。西方為華，華之為言獲也，言萬物成熟可得獲也。北方為恒，恒者，常也，萬物伏藏於北方有常也。中央為嵩，嵩言其高大也。《風俗通》云：「嶽，捔考功德黜陟也。」然則以四方，方有一山，天子巡守至其下，捔考諸侯功德而黜陟之，故謂之嶽也。案《詩》傳言四嶽之名，東嶽岱，南嶽衡。此及諸經傳多云：泰山為東嶽，霍山為南嶽者，皆山有二名也。《風俗通》云：泰山，山之尊。一曰岱宗。岱，始也；宗，長也。萬物之始，陰陽交代，故為五嶽長。王者受命恒封禪之。衡山，一名霍。言萬物霍然大也。華，變也，萬物成變由於西方也。恒，常也，萬物伏北方有常也。崧，高也，言高大也。是解衡之與霍，泰之與岱，皆一山而有二名也。若此，上雲「江南衡」，《地理志》云：「衡山在長沙湘南縣。」張揖《廣雅》云：「天柱謂之霍山。」《地理志》云：「天柱在廬江潛縣。」則在江北矣。而雲衡、霍一山二名者，本衡山一名霍山。漢武帝移嶽神於天柱，又名天柱亦為霍，故漢以來衡、霍別耳。郭云：「霍山今在廬江潛縣西南，別名天柱山。」漢武帝以衡山遼曠，移其神於此，今其土俗人皆呼之為南嶽。南嶽本自以兩山為名，非從近也。而學者多以霍山不得為南嶽，又言從漢武帝始乃名之。如此言，為武帝在《爾雅》前乎？斯不然矣。竊以璞言為然。何則？孫炎以霍山為誤，當作衡山。案《書傳·虞夏傳》及《白虎通》、《風俗通》、《廣雅》並云：「霍山為南嶽。」豈諸文皆誤？明是衡山一名霍也。
		</region>
	</paragraph>
	<paragraph index="83">
		<region typus="comment" subtype="注_prefix" id="840" explains="">
【注】「即天柱山。潛水所出」。
		</region>
		<region typus="comment" subtype="注_body" id="841" explains="833">
○釋曰：此據作注時霍山為言，此山本名天柱。漢武帝移江南霍山之祀於此，故又名霍山。其經之霍山，即江南衡是也。故上注雲「衡山，南嶽」也。○釋曰：「大室山也。」案《山海經》云：「半石山東五十里曰少室山。又東三十里曰泰室山。」郭注云：「即中嶽嵩高山也，今在陽城縣西。」戴延之《西征記》云：「其山，東謂之大室，西謂之少室，相去十七里。嵩，其總名也。以其下各有室焉，故謂之室。」是也。
		</region>
	</paragraph>
	<paragraph index="84">
		<region typus="original" subtype="" id="842" explains="">
梁山，晉望也。
		</region>
		<region typus="comment" subtype="" id="843" explains="842">
晉國所望祭者，今在馮翊夏陽縣西北臨河上。
		</region>
	</paragraph>
	<paragraph index="85">
		<region typus="comment" subtype="疏_prefix" id="844" explains="">
【疏】「梁山，晉望也」。【注】「晉國」至「河上」。
		</region>
		<region typus="comment" subtype="疏_body" id="845" explains="842,843">
○釋曰：言梁山在晉國境內，晉以歲時望祭之，故云晉望也。雲「晉國所望祭」者，案《春秋》僖三十一年經云：「夏四月，四卜郊，不從，乃免牲。猶三望。」《公羊傳》云：「三望者何？望祭也。」鄭君以為望者，祭山川之名也。諸侯之祭山川在其地者，非其地則不祭。賈逵、服虔、杜預皆以為三望分野之星、國中山川。《楚語》云：「天子遍祀群神品物，諸侯二王後祀天地、三辰及其土地之山川。」注《國語》者皆云：諸侯二王後祀天地。三辰，日、月、星也。非二王後祀分野星辰、山川也。以此言之，則分野之星國內山川其義是也。今案，昭元年《左傳》云：「辰為商星。」「參為晉星。」又《禮記·禮器》云：「晉人將有事於河，必先有事於呼池。」及此雲「梁山，晉望也」。然則晉國三望謂參也，梁山也，河也，故云「晉國所望祭者」。雲「今在馮翊夏陽縣西北」者，《地理志》文也。知「臨河上」者，成五年《公羊傳》曰：「梁山者何？河上之山也。」故知臨河上。
		</region>
	</paragraph>
</text>
