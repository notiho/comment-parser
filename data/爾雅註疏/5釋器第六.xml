<?xml version='1.0' encoding='UTF-8'?>
<text title="爾雅註疏" section="釋器第六" juan="5" original_title="爾雅">
	<paragraph index="0">
		<region typus="original" subtype="title" id="2900" explains="">
爾雅註疏 釋器第六
		</region>
	</paragraph>
	<paragraph index="1">
		<region typus="comment" subtype="疏_prefix" id="2901" explains="">
【疏】「釋器第六」。
		</region>
		<region typus="comment" subtype="疏_body" id="2902" explains="2900">
○釋曰：案《說文》云：「器，皿也。從犬，犬所以守之。」以此篇釋諸器之名，故曰釋器。
		</region>
	</paragraph>
	<paragraph index="2">
		<region typus="original" subtype="" id="2903" explains="">
木豆謂之豆。
		</region>
		<region typus="comment" subtype="" id="2904" explains="2903">
（豆，禮器也。）
		</region>
	</paragraph>
	<paragraph index="3">
		<region typus="comment" subtype="注_prefix" id="2905" explains="">
【注】「禮器也」。
		</region>
		<region typus="comment" subtype="注_body" id="2906" explains="2904">
○釋曰：案《周禮》瓬人為豆，「實三而成觳崇尺。」鄭注云：「崇，高也。豆實四升。」又《祭統》云：「夫人薦豆執校，執醴授之，執鐙。」鄭注云：「校，豆中央直者也。鐙，豆下跗也。」又《禮圖》云：「口圓，徑尺，黑膝，飾朱，中大夫以上畫以雲氣，諸侯以象，天子以玉。」皆謂飾其豆口也。然則豆者，以木為之，高一尺，口足徑一尺，其足名鐙。中央直豎者名校，校徑二寸。總而言之名豆。豆實四升，用薦菹醢。《周禮》「醢人掌四豆之實，朝事之豆，其實韭菹醓醢」之類是也。其飾則三代不同。《明堂位》曰：「夏後氏以楬豆，殷玉豆，周獻豆。」注云：「楬，無異物之飾也。獻，疏刻之。」是也。以供祭祀燕饗，故云「禮器也」。
		</region>
	</paragraph>
	<paragraph index="4">
		<region typus="original" subtype="" id="2907" explains="">
竹豆謂之籩。
		</region>
		<region typus="comment" subtype="" id="2908" explains="2907">
（籩亦禮器。○籩，邊。）
		</region>
	</paragraph>
	<paragraph index="5">
		<region typus="comment" subtype="注_prefix" id="2909" explains="">
【注】「籩亦禮器」。
		</region>
		<region typus="comment" subtype="注_body" id="2910" explains="2908">
○釋曰：案鄭注《籩人》及《士虞禮》云：「籩以竹為之，口有籐緣，形製如豆，亦受四升，盛棗栗桃梅菱芡脯脩膴鮑糗餌之屬。」是也。亦祭祀享燕所用，故云「亦禮器」。
		</region>
	</paragraph>
	<paragraph index="6">
		<region typus="original" subtype="" id="2911" explains="">
瓦豆謂之登。
		</region>
		<region typus="comment" subtype="" id="2912" explains="2911">
（即膏登也。）
		</region>
	</paragraph>
	<paragraph index="7">
		<region typus="comment" subtype="疏_prefix" id="2913" explains="">
【疏】「瓦豆謂之登」。
		</region>
		<region typus="comment" subtype="疏_body" id="2914" explains="2911">
○釋曰：對文則木曰豆、瓦曰登，散則皆名豆。故云「瓦豆謂之登」。《冬官》瓬人掌為瓦器，而雲「豆中縣」。鄭云：「縣繩正豆之柄。」是瓦亦名豆也。《詩·大雅·生民》云：「於豆於登。」毛傳云：「豆，薦菹醢。登，大羹也。」《公食大夫禮》云：「大羹湆不和，實於登。」湆者，肉汁，大古之羹也。不調以鹽，菜以其質，故以瓦器盛之。郭云：「即膏登也。」
		</region>
	</paragraph>
	<paragraph index="8">
		<region typus="original" subtype="" id="2915" explains="">
盎謂之缶。
		</region>
		<region typus="comment" subtype="" id="2916" explains="2915">
（盆也。○盎，烏浪切。）
		</region>
	</paragraph>
	<paragraph index="9">
		<region typus="comment" subtype="疏_prefix" id="2917" explains="">
【疏】「盎謂之缶」。
		</region>
		<region typus="comment" subtype="疏_body" id="2918" explains="2915">
○釋曰：孫炎云：「缶，瓦器。」郭云：「盆也。」《詩·陳風》云：「坎其擊缶。」則缶是樂器。《易·離卦·九三》：「不鼓缶而歌，則大耋之嗟。」注云：「艮爻也，位近醜。醜上值弁星，似缶。」《詩》云「坎其擊缶」，則樂器亦有缶。又《史記》：「藺相如使秦王擊缶。」是樂器為缶也。案《坎卦·六四》：「樽酒簋貳用缶。」注云：「爻辰在醜。醜上值鬥，可以斟之象。鬥上有建星，建星之形似簋。貳，副也。建星上有弁星，弁星之形又如缶。天子大臣以王命出會諸侯，主國尊於簋，副設玄酒以缶。」則缶又是酒器也。《比卦·初六》爻：「有孚盈缶。」注云：「爻辰在木上，值東井之水，人所汲，用缶。缶，汲器。」襄九年宋災，《左傳》曰：「具綆缶，備水器。」則缶是汲水之器也。然則缶是瓦器，可以節樂，若今擊甌；又可以盛水、盛酒，即今之瓦盆也。
		</region>
	</paragraph>
	<paragraph index="10">
		<region typus="original" subtype="" id="2919" explains="">
甌瓿謂之瓵。
		</region>
		<region typus="comment" subtype="" id="2920" explains="2919">
瓿甊，小罌，長沙謂之瓵。○瓿，蒲口切。瓵，移。
		</region>
	</paragraph>
	<paragraph index="11">
		<region typus="comment" subtype="疏_prefix" id="2921" explains="">
【疏】「甌瓿謂之瓵」。
		</region>
		<region typus="comment" subtype="疏_body" id="2922" explains="2919">
○釋曰：甌一名瓿甊，一名瓵。郭云：「甌甊小罌，長沙謂之瓵。」《方言》云：「㼚（音岡）、瓭（都感切）、&lt;廡瓦&gt;（音武）、PUA|（音由）、㽀（音鄭）、從瓦（仕江切）、甀（度睡切）、甕、瓿甊（瓿音部。甊，落口切）、疑瓦（牛誌切），罌也。靈桂之郊謂之㼚，其小者謂之瓭，周魏之間謂之&lt;廡瓦&gt;，秦之舊都謂之㽀，淮汝之間謂之PUA|，江湖之間謂之從瓦，自關而西、晉之舊都、河汾之間，其大者謂之甀，其中者謂之瓿甊，自關而東、趙魏之郊謂之甕，或謂之罌，東齊海岱之間謂之疑瓦。罌，其通語也。縈，陳魏宋楚之間曰㼶（音臾），或曰㼡（音殊），燕之東北、朝鮮洌水之間謂之瓺（音暢，亦腸），齊之東北、海岱之間謂之儋（音扌詹），周洛韓鄭之間謂之甀，或謂之縈，縈謂之&lt;卑瓦&gt;（鼓鼙），ń缶謂之斯瓦。缶謂之瓿&lt;禺瓦&gt;（音隅），其小者，謂之瓶。縈、甈謂之盎，自關而西或謂之盆，或謂之盎，其小者謂之升甌。甂（音邊），陳魏宋楚之間謂之㼵（杜啟切），自關而西謂之甂，其大者謂之甌。」是其方俗之異名也。
		</region>
	</paragraph>
	<paragraph index="12">
		<region typus="original" subtype="" id="2923" explains="">
康瓠謂之甈。
		</region>
		<region typus="comment" subtype="" id="2924" explains="2923">
瓠，壺也。賈誼曰：「寶康瓠。」是也。○瓠，胡。甈，契。
		</region>
	</paragraph>
	<paragraph index="13">
		<region typus="comment" subtype="疏_prefix" id="2925" explains="">
【疏】「康瓠謂之甈」。
		</region>
		<region typus="comment" subtype="疏_body" id="2926" explains="2923">
○釋曰：康瓠一名甈。瓠即壺也。《說文》云：「破罌也。」《方言》云：「甈謂之盎。」皆非郭義也。注「賈誼說曰：『寶康瓠。』 是也」。○釋曰：案《漢書》云：賈誼，洛陽人也，年十八，以誦詩屬文，漢文帝召為博士，為絳、灌之屬害之。天子疏誼，為長沙王傅，以謫去，意不自得，及渡湘水，為賦以吊屈。原其詞曰：「斡棄周鼎，寶康瓠兮。」是也。
		</region>
	</paragraph>
	<paragraph index="14">
		<region typus="original" subtype="" id="2927" explains="">
斪劚謂之定。
		</region>
		<region typus="comment" subtype="" id="2928" explains="2927">
鋤屬。○斪音衢。劚，丁錄切。定，多佞切。
		</region>
	</paragraph>
	<paragraph index="15">
		<region typus="comment" subtype="疏_prefix" id="2929" explains="">
【疏】「斪劚謂之定」。
		</region>
		<region typus="comment" subtype="疏_body" id="2930" explains="2927">
○釋曰：斪劚一名定。郭云：「鋤屬。」李巡曰：「鋤別名也。」《廣雅》云：「定謂之耨。」《世本》云：「垂作耨。」《呂氏春秋》云：「耨柄尺，此其度也。其耨六寸，所以間稼也。」高誘注云：「耨，耘苗也。六寸，所以入苗間。」《詩·頌·臣工》云：「庤乃錢鎛。」毛傳云：「鎛，耨也。」耨及定當是一器。但先儒或即雲鋤，或云鋤屬。古器變易，未能識之。
		</region>
	</paragraph>
	<paragraph index="16">
		<region typus="original" subtype="" id="2931" explains="">
斫謂之{{PUA|}}。
		</region>
		<region typus="comment" subtype="" id="2932" explains="2931">
{{PUA|}}也。○{{PUA|}}，張略切。
		</region>
	</paragraph>
	<paragraph index="17">
		<region typus="comment" subtype="疏_prefix" id="2933" explains="">
【疏】「斫謂之PUA|」。
		</region>
		<region typus="comment" subtype="疏_body" id="2934" explains="2931">
○釋曰：斫一名PUA|。郭云：「PUA|也。」《說文》云：「PUA|，大鋤也。」
		</region>
	</paragraph>
	<paragraph index="18">
		<region typus="original" subtype="" id="2935" explains="">
&lt;{{PUA|}}鬥&gt;謂之疀。
		</region>
		<region typus="comment" subtype="" id="2936" explains="2935">
皆古鍬鍤字。○&lt;{{PUA|}}鬥&gt;，鍬。疀，鍤。
		</region>
	</paragraph>
	<paragraph index="19">
		<region typus="comment" subtype="疏_prefix" id="2937" explains="">
【疏】「&lt;PUA|鬥&gt;謂之疀」。
		</region>
		<region typus="comment" subtype="疏_body" id="2938" explains="2935">
○釋曰：郭云：「皆古鍬鍤字。」《方言》云：「燕之東北、朝鮮洌水之間謂之&lt;PUA|鬥&gt;，宋魏之間謂之鏵，或謂之鍏（音韋），江淮南楚之間謂之臿，趙魏之間謂之喿（音鍪）。」是皆謂今鍬也。○鍬音秋。
		</region>
	</paragraph>
	<paragraph index="20">
		<region typus="original" subtype="" id="2939" explains="">
緵罟謂之九罭。九罭，魚罔也。
		</region>
		<region typus="comment" subtype="" id="2940" explains="2939">
今之百囊罟是，亦謂之{{{PUA|}}{{PUA|}}}。今江東呼為緵。
		</region>
		<region typus="original" subtype="" id="2941" explains="">
嫠婦之笱謂之罶。
		</region>
		<region typus="comment" subtype="" id="2942" explains="2941">
《毛詩傳》曰：「罶，曲梁也。」謂以簿為魚笱。
		</region>
		<region typus="original" subtype="" id="2943" explains="">
罺謂之汕，
		</region>
		<region typus="comment" subtype="" id="2944" explains="2943">
今之撩罟。
		</region>
		<region typus="original" subtype="" id="2945" explains="">
篧謂之罩，
		</region>
		<region typus="comment" subtype="" id="2946" explains="2945">
捕魚籠也。
		</region>
		<region typus="original" subtype="" id="2947" explains="">
椮謂之涔。
		</region>
		<region typus="comment" subtype="" id="2948" explains="2947">
今之作椮者，聚積柴木於水中，魚得寒，入其裏藏隱，因以簿圍捕取之。
		</region>
		<region typus="original" subtype="" id="2949" explains="">
鳥罟謂之羅，
		</region>
		<region typus="comment" subtype="" id="2950" explains="2949">
謂羅絡之。
		</region>
		<region typus="original" subtype="" id="2951" explains="">
兔罟謂之罝，
		</region>
		<region typus="comment" subtype="" id="2952" explains="2951">
罝猶遮也。見《詩》。
		</region>
		<region typus="original" subtype="" id="2953" explains="">
麋罟謂之罞，
		</region>
		<region typus="comment" subtype="" id="2954" explains="2953">
冒其頭也。
		</region>
		<region typus="original" subtype="" id="2955" explains="">
彘罟謂之羉
		</region>
		<region typus="comment" subtype="" id="2956" explains="2955">
羉，幕也。
		</region>
		<region typus="original" subtype="" id="2957" explains="">
，魚罟謂之罛。
		</region>
		<region typus="comment" subtype="" id="2958" explains="2957">
最大罟也。今江東雲。
		</region>
		<region typus="original" subtype="" id="2959" explains="">
繴謂之罿。罿，罬也。罬謂之罦。罦，覆車也。
		</region>
		<region typus="comment" subtype="" id="2960" explains="2959">
今之翻車也。有兩轅，中施罥以捕鳥。展轉相解，廣異語。○緵，子弄。罭，域。嫠，離。笱，狗。罺，嘲。汕，所諫切。篧，主角切。椮，桑感切。罝，嗟。罞，茆。彘，滯。羉，鸞。罛，孤。繴，壁。罿，衝。罬，拙。罦，浮。
		</region>
	</paragraph>
	<paragraph index="21">
		<region typus="comment" subtype="疏_prefix" id="2961" explains="">
【疏】「緵罟」至「覆車也」。
		</region>
		<region typus="comment" subtype="疏_body" id="2962" explains="2939,2941,2943,2945,2947,2949,2951,2953,2955,2957,2959">
○釋曰：此別羅網之異名也。罟，網也。緵罟一名九罭，即魚罔也。嫠婦之笱，取魚器也，一名罶。罺，一名汕。罩，捕魚籠，一名篧。積柴水中取魚名椮，又名涔。鳥罔名羅，兔罔名罝，麋罔名罞。罞，冒也，言冒覆其頭也。彘，豬也，其罔名羉。羉，幕也，言幕絡其身也。魚之大罔名罛。翻車小罔捕鳥者名繴也、罿也、罬也、罦也，皆謂覆車也。
		</region>
	</paragraph>
	<paragraph index="22">
		<region typus="comment" subtype="注_prefix" id="2963" explains="">
【注】「今之」至「為緵」。
		</region>
		<region typus="comment" subtype="注_body" id="2964" explains="2940">
○釋曰：「今之百囊罟是，亦謂之PUA|PUA|，今江東呼為緵」者，以時驗而言也。孫炎云：「九罭謂魚之所入有九囊也。」《詩·豳風》云：「九罭之魚，鱒魴。」是也。
		</region>
	</paragraph>
	<paragraph index="23">
		<region typus="comment" subtype="注_prefix" id="2965" explains="">
【注】「《毛詩》」至「魚笱」。
		</region>
		<region typus="comment" subtype="注_body" id="2966" explains="2942">
○釋曰：雲「《毛詩傳》曰：罶，曲梁也」者，《小雅》云：「魚麗於罶。」傳云：「罶，曲梁也。」是矣。雲「謂以簿為魚笱」者，孫炎云：「罶，曲梁，其功易，故謂之寡婦之笱。」然則曲，簿也；嫠，寡也。以簿為魚笱，其功易，號之寡婦之笱耳，非寡婦所作也。
		</region>
	</paragraph>
	<paragraph index="24">
		<region typus="comment" subtype="注_prefix" id="2967" explains="">
【注】「今之撩罟」。
		</region>
		<region typus="comment" subtype="注_body" id="2968" explains="2944">
○釋曰：李巡云：「汕，以簿汕魚也。」案《詩·小雅》云：「南有嘉魚，烝然汕汕。」傳云：「樔也。」箋云：「樔，今之撩罟也。」皆以今曉古。
		</region>
	</paragraph>
	<paragraph index="25">
		<region typus="comment" subtype="注_prefix" id="2969" explains="">
【注】「捕魚籠也」。
		</region>
		<region typus="comment" subtype="注_body" id="2970" explains="2946">
○釋曰：李巡云：「篧，編細竹以為罩，捕魚也。」孫炎云：「今楚篧也。」然則罩以竹為之，無竹則以荊，故謂之楚篧。皆謂捕魚籠也。《詩·小雅》云：「南有嘉魚，烝然罩罩。」是也。
		</region>
	</paragraph>
	<paragraph index="26">
		<region typus="comment" subtype="注_prefix" id="2971" explains="">
【注】「今之」至「取之」。
		</region>
		<region typus="comment" subtype="注_body" id="2972" explains="2940,2942,2944,2946,2948">
○釋曰：李巡曰：「今以木投水中，養魚曰涔。」孫炎云：「積柴養魚曰椮。」郭云：「今之作罧者，聚積柴木於水中，魚得寒，入其裏藏隱，因以簿圍捕取之。」《小爾雅》曰：「魚之所息謂之潛，潛，椮也，積柴水中魚舍也。」《詩·周頌》云：「潛有多魚。」是也。椮、罧、潛、涔，古今字。
		</region>
	</paragraph>
	<paragraph index="27">
		<region typus="comment" subtype="注_prefix" id="2973" explains="">
【注】「謂羅絡之」。
		</region>
		<region typus="comment" subtype="注_body" id="2974" explains="2950">
○釋曰：李巡云： 「鳥飛張網以羅之。」然則張網以羅絡飛鳥。《詩·王風》云：「雉離於羅。」是也。
		</region>
	</paragraph>
	<paragraph index="28">
		<region typus="comment" subtype="注_prefix" id="2975" explains="">
【注】「罝猶遮也。見《詩》」。
		</region>
		<region typus="comment" subtype="注_body" id="2976" explains="2952">
○釋曰：《周南》云：「肅肅兔罝。」是也。李巡云：「兔自作徑路，張罝捕之也。」然則張罔遮兔，因名曰罝。
		</region>
	</paragraph>
	<paragraph index="29">
		<region typus="comment" subtype="注_prefix" id="2977" explains="">
【注】「最大罟也，今江東雲」。
		</region>
		<region typus="comment" subtype="注_body" id="2978" explains="2958">
○釋曰：李巡曰：「魚罟，捕魚具也。」然則捕魚之具，最大者名罛。《詩·衛風》云：「施罛濊濊。」是也。
		</region>
	</paragraph>
	<paragraph index="30">
		<region typus="comment" subtype="注_prefix" id="2979" explains="">
【注】「今之」至「異語」。
		</region>
		<region typus="comment" subtype="注_body" id="2980" explains="2940,2942,2944,2946,2948,2950,2952,2954,2956,2958,2960">
○釋曰：孫炎曰：「覆車網可以掩兔者也。一物五名，方言異也。」郭云：「今之翻車也。有兩轅，中施罥以捕鳥。展轉相解，廣異語。」《廣雅》云：「罥，罟也。」案《詩·王風》云：「雉離於罦。」又曰：「雉離於罿。」然則捕鳥之具也。孫炎雲「諭梅」，非也。
		</region>
	</paragraph>
	<paragraph index="31">
		<region typus="original" subtype="" id="2981" explains="">
絇謂之救。
		</region>
		<region typus="comment" subtype="" id="2982" explains="2981">
救絲以為絇。或曰亦罥名。○絇，其具切。
		</region>
	</paragraph>
	<paragraph index="32">
		<region typus="comment" subtype="疏_prefix" id="2983" explains="">
【疏】「絇謂之救」。
		</region>
		<region typus="comment" subtype="疏_body" id="2984" explains="2981">
○釋曰：郭氏兩解：一雲救絲以為絇。絇，屨頭飾也。《士冠禮》曰：「玄端，黑履，青絇。」鄭注云：「絇之言拘也，以為行戒，狀如刀衣，鼻在履頭。」是也。或曰：「絇，屨屬。《小爾雅》曰：「舄而今絇也。」一雲亦罥名者，言此經絇亦罥罟之別名也。義疑，故兩存焉。
		</region>
	</paragraph>
	<paragraph index="33">
		<region typus="original" subtype="" id="2985" explains="">
律謂之分。
		</region>
		<region typus="comment" subtype="" id="2986" explains="2985">
律管可以分氣。○分音粉。
		</region>
	</paragraph>
	<paragraph index="34">
		<region typus="comment" subtype="疏_prefix" id="2987" explains="">
【疏】「律謂之分」。
		</region>
		<region typus="comment" subtype="疏_body" id="2988" explains="2985">
○釋曰：律一名分。鄭注《月令》云：「律，候氣之管也。以銅為之。」《律曆志》云：「皇帝使伶倫氏自大夏之西、昆侖之陰，取竹之解穀，斷兩節間而吹之，以為黃鍾之宮，製十二筩以聽鳳凰之鳴。」其雄鳴則為六律，雌鳴則為六呂。陽管為律，律，法也。言陽氣與陰氣為法。鄭云：「律，述也，述氣之管，陰管為呂。《律曆志》云呂，助也，言助陽宣氣。」又云：「呂，拒也。言與陽相承，更迭而至。」又陰律稱同，言與陽同也。總而言之，陰、陽皆稱律。故《月令》十二月皆云「律中」是也。以其分候十二月氣，故又名分。郭云：「律管可以分氣。」是也。
		</region>
	</paragraph>
	<paragraph index="35">
		<region typus="original" subtype="" id="2989" explains="">
大版謂之業。
		</region>
		<region typus="comment" subtype="" id="2990" explains="2989">
築牆版也。
		</region>
		<region typus="original" subtype="" id="2991" explains="">
繩之謂之縮之。
		</region>
		<region typus="comment" subtype="" id="2992" explains="2991">
縮者，約束之。《詩》曰：「縮版以載。」
		</region>
	</paragraph>
	<paragraph index="36">
		<region typus="comment" subtype="疏_prefix" id="2993" explains="">
【疏】「大版」至「縮之」。
		</region>
		<region typus="comment" subtype="疏_body" id="2994" explains="2989,2991">
○釋曰：此解《詩》云：「縮版以載」也。大版名業，以繩束版謂之縮。
		</region>
	</paragraph>
	<paragraph index="37">
		<region typus="comment" subtype="注_prefix" id="2995" explains="">
【注】「築牆版也」。
		</region>
		<region typus="comment" subtype="注_body" id="2996" explains="2990">
○釋曰：孫炎曰：「業所以飾栒，刻版捷業如鋸齒也。」《毛詩》傳云：「業，大版也。」所以飾栒為縣也，捷業如鋸齒。或曰畫之。然則業者，是樂縣之飾。郭必以為築牆版者，以此文與「縮之」相連。《詩》云「縮版以載」。作者以類相從，縮既築牆所用之繩，則業是築牆之版明矣。散而言之，則業亦樂縣之飾。故《詩·大雅》云：「虡業維樅。」《周頌》云：「設業設虡。」而毛鄭皆以為大版，所以飾栒為縣也。
		</region>
	</paragraph>
	<paragraph index="38">
		<region typus="comment" subtype="注_prefix" id="2997" explains="">
【注】「縮者」至「以載」。
		</region>
		<region typus="comment" subtype="注_body" id="2998" explains="2992">
○釋曰：孫炎云：「繩束築版謂之縮。」然則縮者，束物之名，用繩束版，故謂之縮。復言縮之，明用繩束之也。故云「縮者，約束之」。雲「《詩》曰：縮版以載」者，《大雅·綿》篇文也。
		</region>
	</paragraph>
	<paragraph index="39">
		<region typus="original" subtype="" id="2999" explains="">
彝、卣、罍，器也。
		</region>
		<region typus="comment" subtype="" id="3000" explains="2999">
皆盛酒尊，彝其總名。
		</region>
		<region typus="original" subtype="" id="3001" explains="">
小罍謂之坎。
		</region>
		<region typus="comment" subtype="" id="3002" explains="3001">
罍形似壺，大者受一斛。○卣，酉。
		</region>
	</paragraph>
	<paragraph index="40">
		<region typus="comment" subtype="疏_prefix" id="3003" explains="">
【疏】「彝卣」至「之坎」。
		</region>
		<region typus="comment" subtype="疏_body" id="3004" explains="2999,3001">
○釋曰：別酒尊大小之異名也。彝其總名。彝者，法也，與諸尊為法。《司尊彝》云：「雞彝、鳥彝、斝彝、黃彝、虎彝、蜼彝。」是也。卣者，下雲「卣，中尊也。」孫炎云：「尊彝為上，罍為下，卣居中。」郭云：「不大不小者，是在罍彝之間，即《周禮》犧象壺著太山等六尊。」是也。罍者，尊之大者也。即《周禮·司尊彝》雲「皆有罍，諸臣之所酢」是也。案《禮圖》云：「六彝為上，受三斗。六尊為中，受五斗。六彝為下，受一斛。」故《異議·罍製》：「《韓詩》說，金罍，大夫器也。天子以玉，諸侯、大夫皆以金，士以梓。《毛詩》說，金罍，酒器也。諸臣之所酢。人君以黃金飾，尊大一碩，金飾，龜目，蓋刻為雲雷之象。」謹案：《韓詩》說天子以玉，經無明文。謂之罍者，取象雲雷，博施如人君，下及諸臣。又《司尊彝》云：「皆有罍，諸臣之所酢。」注云：「罍亦刻而畫之，為山雲之形。」言刻畫則用木矣，故《禮圖》依制度云：「刻木為之。」韓說言士以梓，士無飾，言其木體，則以上同周梓加飾耳。《毛詩》言「大一碩」，《禮圖》亦云「大一斛」，則大小之制，尊卑同也。雖尊卑飾異，皆得畫雲雷之形，以其雲罍取於雲雷故也。是彝、卣、罍三者皆為盛酒器也。其罍之小者，別名坎。
		</region>
	</paragraph>
	<paragraph index="41">
		<region typus="original" subtype="" id="3005" explains="">
衣裗謂之衤。
		</region>
		<region typus="comment" subtype="" id="3006" explains="3005">
衣縷也。齊人謂之攣。或曰袿，衣之飾
		</region>
		<region typus="original" subtype="" id="3007" explains="">
黼領謂之襮。
		</region>
		<region typus="comment" subtype="" id="3008" explains="3007">
繡剌黼文以褗領。
		</region>
		<region typus="original" subtype="" id="3009" explains="">
緣謂之純。
		</region>
		<region typus="comment" subtype="" id="3010" explains="3009">
衣緣飾也。
		</region>
		<region typus="original" subtype="" id="3011" explains="">
袕謂之[B168]。
		</region>
		<region typus="comment" subtype="" id="3012" explains="3011">
衣開孔也。
		</region>
		<region typus="original" subtype="" id="3013" explains="">
衣眥謂之襟。
		</region>
		<region typus="comment" subtype="" id="3014" explains="3013">
交領。
		</region>
		<region typus="original" subtype="" id="3015" explains="">
衱謂之裾。
		</region>
		<region typus="comment" subtype="" id="3016" explains="3015">
衣後襟也。
		</region>
		<region typus="original" subtype="" id="3017" explains="">
衿謂之袸。
		</region>
		<region typus="comment" subtype="" id="3018" explains="3017">
衣小帶。
		</region>
		<region typus="original" subtype="" id="3019" explains="">
佩衿謂之褑。
		</region>
		<region typus="comment" subtype="" id="3020" explains="3019">
佩玉之帶上屬。
		</region>
		<region typus="original" subtype="" id="3021" explains="">
執衽謂之袺。
		</region>
		<region typus="comment" subtype="" id="3022" explains="3021">
持衣上衽。
		</region>
		<region typus="original" subtype="" id="3023" explains="">
扱衽謂之襭。
		</region>
		<region typus="comment" subtype="" id="3024" explains="3023">
扱衣上衽於帶。
		</region>
		<region typus="original" subtype="" id="3025" explains="">
衣蔽前謂之襜。
		</region>
		<region typus="comment" subtype="" id="3026" explains="3025">
今蔽膝也。
		</region>
		<region typus="original" subtype="" id="3027" explains="">
婦人之褘謂之縭。縭，緌也。
		</region>
		<region typus="comment" subtype="" id="3028" explains="3027">
即今之香纓也。褘邪交落帶係於體，因名為褘。緌，係也。
		</region>
		<region typus="original" subtype="" id="3029" explains="">
裳削幅謂之纀。
		</region>
		<region typus="comment" subtype="" id="3030" explains="3029">
削殺其幅，深衣之裳。○裗，流。衤，倪。襮，搏。緣，餘絹切。純，之閏切。袕，穴。[B168]，營。眥，才細切。衱，劫。袸，賤。褑，院。衽，稔。袺，結。扱，插。襜，昌占切。褘，韋。縭，離。緌，汝誰切。纀，卜。
		</region>
	</paragraph>
	<paragraph index="42">
		<region typus="comment" subtype="疏_prefix" id="3031" explains="">
【疏】「衣裗」至「謂之纀」。
		</region>
		<region typus="comment" subtype="疏_body" id="3032" explains="3005,3007,3009,3011,3013,3015,3017,3019,3021,3023,3025,3027,3029">
○釋曰：此別衣服之異名也。雲衣者目之也。裗一名衤，剌繡黼文於衣領名襮，衣之緣飾名純，《禮記·深衣》云：「衣純以繢，衣純以青」之類是也。袕，衣開孔也，名[B168]。《說文》云：「鬼衣也。」衣眥，名襟，謂交領也。《方言》云：「衿謂之交。」是也。衱一名裾，即衣後裾也。衿，衣小帶也。一名袸。《士昏禮》曰：「施衿結帨。」是也。佩下之帶名褑。衽，裳際也。手執持其衽名袺，扱衽於帶名襭。《詩·周南》云：「薄言袺之」、「薄言襭之。」是也。衣之蔽前者名襜。婦人之香纓名褘，又謂之縭。縭，緌也。緌猶係也，取係屬之義。衣下曰裳。削，殺也。裳削殺其幅者名纀，謂深衣之裳也。
		</region>
	</paragraph>
	<paragraph index="43">
		<region typus="comment" subtype="注_prefix" id="3033" explains="">
【注】「衣縷」至「之飾」。
		</region>
		<region typus="comment" subtype="注_body" id="3034" explains="3006">
○釋曰：此郭氏兩解：一雲「衣縷也」。本或作褸（音婁）。《方言》云：「縷謂之衽，又謂之袩（子狹切）。」彼注云：「即衣衿也。」雲「齊人謂之攣」者，以目驗而言也。一雲「或曰袿，衣之飾」者，《釋名》曰：「婦人上服曰袿。」《廣雅》云：「袿，長襦也。」言飾者，蓋以繒為緣飾耳。
		</region>
	</paragraph>
	<paragraph index="44">
		<region typus="comment" subtype="注_prefix" id="3035" explains="">
【注】「繡剌黼文以褗領」。
		</region>
		<region typus="comment" subtype="注_body" id="3036" explains="3008">
○釋曰：《詩·唐風》云：「素衣朱襮。」毛傳云：「襮，領也。諸侯繡黼，丹朱中衣。」毛言繡黼者，謂於繒之上繡剌以為黼，非訓繡為黼。郭氏取毛為說也。
		</region>
	</paragraph>
	<paragraph index="45">
		<region typus="comment" subtype="注_prefix" id="3037" explains="">
【注】「今蔽膝也」。
		</region>
		<region typus="comment" subtype="注_body" id="3038" explains="3026">
○釋曰：《方言》云：「蔽厀，江淮南楚之間謂之褘，或謂之袚（音弗），魏宋南楚之間謂之大巾，自關東西謂之蔽厀，齊魯之郊謂之袡（昌詹切）。」襦又名韠。《禮記·玉藻》云：「韠：君朱，大夫素，士爵韋；圜，殺，直，天子直，公侯前後方，大夫前方、後挫角，士前後正。韠下廣一尺，上廣一尺，長三尺，其徑五寸，肩革帶博二寸。」是也。
		</region>
	</paragraph>
	<paragraph index="46">
		<region typus="comment" subtype="注_prefix" id="3039" explains="">
【注】「即今」至「係也」。
		</region>
		<region typus="comment" subtype="注_body" id="3040" explains="3028">
○釋曰：孫炎云：「褘，帨巾也。」郭云：「即今之香纓也。褘邪交落帶係於體，因名為褘。緌，係也。」此女子既嫁之所著，示係屬於人。義見《禮記》。《曲禮》雲「女子許嫁纓」及《內則》雲「衿纓」是也。《詩》云：「親結其縭。」謂母送女，重結其所係著以申戒之。孫炎以褘為帨巾，失之也。
		</region>
	</paragraph>
	<paragraph index="47">
		<region typus="comment" subtype="注_prefix" id="3041" explains="">
【注】「削殺其幅，深衣之裳」。
		</region>
		<region typus="comment" subtype="注_body" id="3042" explains="3030">
○釋曰：案《深衣》目錄云：「稱深衣者，以餘服則上衣下裳不相連。」此深衣衣裳相連，被體深邃，故謂之深衣。案《深衣》篇云：「製十有二幅，以應十有二月。」 鄭注云：「裳六幅，幅分之以為上下之殺。」故云：「削殺其幅，深衣之裳」也。其深衣制度，《禮記》具焉。
		</region>
	</paragraph>
	<paragraph index="48">
		<region typus="original" subtype="" id="3043" explains="">
輿革前謂之鞎，
		</region>
		<region typus="comment" subtype="" id="3044" explains="3043">
以韋靶車軾。
		</region>
		<region typus="original" subtype="" id="3045" explains="">
後謂之笰，
		</region>
		<region typus="comment" subtype="" id="3046" explains="3045">
以韋靶後戶。
		</region>
		<region typus="original" subtype="" id="3047" explains="">
竹前謂之禦，
		</region>
		<region typus="comment" subtype="" id="3048" explains="3047">
以簟衣軾。
		</region>
		<region typus="original" subtype="" id="3049" explains="">
後謂之蔽。
		</region>
		<region typus="comment" subtype="" id="3050" explains="3049">
以簟衣後戶。
		</region>
		<region typus="original" subtype="" id="3051" explains="">
環謂之捐。
		</region>
		<region typus="comment" subtype="" id="3052" explains="3051">
著車眾環。
		</region>
		<region typus="original" subtype="" id="3053" explains="">
鑣謂之钀。
		</region>
		<region typus="comment" subtype="" id="3054" explains="3053">
馬勒旁鐵。
		</region>
		<region typus="original" subtype="" id="3055" explains="">
載轡謂之義。
		</region>
		<region typus="comment" subtype="" id="3056" explains="3055">
車軛上環，轡所貫也。
		</region>
		<region typus="original" subtype="" id="3057" explains="">
轡首謂之革。
		</region>
		<region typus="comment" subtype="" id="3058" explains="3057">
轡，靶勒。見《詩》。○捐，因絹切。鑣，表驕切。钀，魚列切。義，儀。
		</region>
	</paragraph>
	<paragraph index="49">
		<region typus="comment" subtype="疏_prefix" id="3059" explains="">
【疏】「輿革」至「之革」。
		</region>
		<region typus="comment" subtype="疏_body" id="3060" explains="3043,3045,3047,3049,3051,3053,3055,3057">
○釋曰：此辨車馬之飾名也。雲「輿革前謂之鞎」者，李巡曰：「輿革前謂輿前，以革為車飾曰鞎。」郭云：「以韋靶車軾。」靶謂鞔也。軾，車上橫木。《毛詩》傳云：「諸侯之路車，有朱革之質而羽飾。」謂以皮革為本質，其上又以翟羽為之飾。《詩·齊風》云：「簟笰朱鞟。」是也。 「後謂之笰」者，李巡曰：「笰，車後戶名也。」郭云：「以韋靶後戶。」雲「竹前謂之禦」者，李巡曰：「竹前謂編竹當車前以擁蔽，名之曰禦。禦，止也。」孫炎曰：「禦，以簟為車飾也。」郭云：「以簟衣軾。」《詩》傳云：「簟，方丈席也。」雲「後謂之蔽」者，郭云：「以簟衣後戶。」即《詩》所謂簟笰也。雲「環謂之捐」，謂著車眾環名捐。雲「鑣謂之钀」者，鑣，馬勒旁鐵，一名钀。雲「載轡謂之義」者，轡者，御馬之具也。古者乘車駕駟馬，凡八轡，轅端之木名衡，衡即軛，軛上著環以貫轡，此即載轡之環名義。故郭云：「車軛上環，轡所貫也。」雲「轡首謂之革」者，轡首名革也。《詩·大雅》云：「鞗革金厄。」是也。郭云：「轡，靶勒。見《詩》。」《字林》云：「靶，轡革也。」
		</region>
	</paragraph>
	<paragraph index="50">
		<region typus="original" subtype="" id="3061" explains="">
餀謂之餯。
		</region>
		<region typus="comment" subtype="" id="3062" explains="3061">
說物臭也。
		</region>
		<region typus="original" subtype="" id="3063" explains="">
食饐謂之餲。
		</region>
		<region typus="comment" subtype="" id="3064" explains="3063">
飯饖臭。見《論語》。
		</region>
		<region typus="original" subtype="" id="3065" explains="">
摶者，謂之蘭
		</region>
		<region typus="comment" subtype="" id="3066" explains="3065">
飯相著。
		</region>
		<region typus="original" subtype="" id="3067" explains="">
米者謂之糪。
		</region>
		<region typus="comment" subtype="" id="3068" explains="3067">
飯中有腥。
		</region>
		<region typus="original" subtype="" id="3069" explains="">
肉謂之敗。
		</region>
		<region typus="comment" subtype="" id="3070" explains="3069">
臭壞。
		</region>
		<region typus="original" subtype="" id="3071" explains="">
魚謂之餒。
		</region>
		<region typus="comment" subtype="" id="3072" explains="3071">
肉爛。○餀，呼蓋切。餯，許穢切。饐，意。餲，隘。蘭，爛。糪，柏。餒，奴罪切。
		</region>
	</paragraph>
	<paragraph index="51">
		<region typus="comment" subtype="疏_prefix" id="3073" explains="">
【疏】「餀謂」至「之餒」。
		</region>
		<region typus="comment" subtype="疏_body" id="3074" explains="3061,3063,3065,3067,3069,3071">
○釋曰：此別物臭惡之異名也。李巡云：「餀、餯皆穢臭也。」食，飯也。饐，飯臭也，一名餲。飯摶相著者名蘭。李巡云： 「蘭，飯淖麋相著也。」飯中有腥米者，名糪。李巡曰：「米飯半腥半熟名糪。」即《論語》雲「失飪不食」。肉臭壞曰敗，魚內爛曰餒，即《論語》雲「魚餒而肉敗不食」是也。
		</region>
	</paragraph>
	<paragraph index="52">
		<region typus="comment" subtype="注_prefix" id="3075" explains="">
【注】「飯饖臭。見《論語》」。
		</region>
		<region typus="comment" subtype="注_body" id="3076" explains="3064">
○釋曰：《說文》云：「饖，飯傷熱。」《蒼頡篇》云：「食臭敗也。」雲「見《論語》」者，《鄉黨》篇云：「食饐而餲。」孔曰：「饐、餲，臭味變。」是也。
		</region>
	</paragraph>
	<paragraph index="53">
		<region typus="comment" subtype="注_prefix" id="3077" explains="">
【注】「肉爛」。
		</region>
		<region typus="comment" subtype="注_body" id="3078" explains="3072">
○釋曰：案《春秋》僖十九年雲「梁亡」。《公羊傳》曰：「此未有伐者，其言梁亡何？自亡也。其自亡奈何？魚爛而亡也。」何休云：「梁君隆刑峻法，百姓一旦相率俱去，狀若魚爛。魚爛從內發，故云爾。」然則魚之敗壞，先自內始，故云內爛。是郭用《公羊》為說。今本「內」作「肉」，恐誤。
		</region>
	</paragraph>
	<paragraph index="54">
		<region typus="original" subtype="" id="3079" explains="">
肉曰脫之，
		</region>
		<region typus="comment" subtype="" id="3080" explains="3079">
剝其皮也。今江東呼麋鹿之屬通為肉。
		</region>
		<region typus="original" subtype="" id="3081" explains="">
魚曰斮之。
		</region>
		<region typus="comment" subtype="" id="3082" explains="3081">
謂削鱗也。○斮，莊略反。
		</region>
	</paragraph>
	<paragraph index="55">
		<region typus="comment" subtype="疏_prefix" id="3083" explains="">
【疏】「肉曰」至「斮之」。
		</region>
		<region typus="comment" subtype="疏_body" id="3084" explains="3079,3081">
○釋曰：此論治擇魚肉之名也。肉剝去其皮，因名脫之。李巡云：「肉去其骨曰脫。」皇侃云：「治肉除其筋膜，取好者。」郭氏以與「魚曰斮之」文連，斮謂斬削其鱗，則脫是脫剝其皮也。嫌羊豕有不剝其皮者，故又云「今江東呼麋鹿之屬通為肉」。案《禮記·內則》及李巡《爾雅》本皆云「魚曰作之」。皇侃云：「作為搖動也。凡取魚，搖動之，視其鮮餒，餒者不食。」李巡云：「作之，魚骨小，無所去。」今本作斮。郭云：「謂削鱗也。」
		</region>
	</paragraph>
	<paragraph index="56">
		<region typus="original" subtype="" id="3085" explains="">
冰，脂也。
		</region>
		<region typus="comment" subtype="" id="3086" explains="3085">
《莊子》云：「肌膚若冰選。」冰雪，脂膏也。
		</region>
	</paragraph>
	<paragraph index="57">
		<region typus="comment" subtype="疏_prefix" id="3087" explains="">
【疏】「冰，脂也」。
		</region>
		<region typus="comment" subtype="疏_body" id="3088" explains="3085">
○釋曰：脂，膏也，一名冰。
		</region>
	</paragraph>
	<paragraph index="58">
		<region typus="comment" subtype="注_prefix" id="3089" explains="">
【注】「莊子」至「膏也」。
		</region>
		<region typus="comment" subtype="注_body" id="3090" explains="3086">
○釋曰：雲「《莊子》云：肌膚若冰雪」者，此《內篇·逍遙》之言也。案彼云： 「藐姑射之山，有神人居焉。肌膚若冰雪，綽約若處子。」引之者，證冰為脂也。雲脂膏也者，孫炎曰：膏凝曰脂。則似脂，與膏異。而雲脂膏者，以脂有凝有釋。對例即《內則》注云：「脂，肥凝者，釋者曰膏」，散文則脂、膏皆總名也。
		</region>
	</paragraph>
	<paragraph index="59">
		<region typus="original" subtype="" id="3091" explains="">
肉謂之羹，
		</region>
		<region typus="comment" subtype="" id="3092" explains="3091">
肉臛也。《廣雅》曰湆。見《左傳》。
		</region>
		<region typus="original" subtype="" id="3093" explains="">
魚謂之鮨。
		</region>
		<region typus="comment" subtype="" id="3094" explains="3093">
鮨，鮓屬也。見《公食大夫禮》。
		</region>
		<region typus="original" subtype="" id="3095" explains="">
肉謂之醢，
		</region>
		<region typus="comment" subtype="" id="3096" explains="3095">
肉醬。
		</region>
		<region typus="original" subtype="" id="3097" explains="">
有骨者謂之臡。
		</region>
		<region typus="comment" subtype="" id="3098" explains="3097">
雜骨醬。見《周禮》。○鮨，祁。醢，海。臡，泥。
		</region>
	</paragraph>
	<paragraph index="60">
		<region typus="comment" subtype="疏_prefix" id="3099" explains="">
【疏】「肉謂」至「之臡」。
		</region>
		<region typus="comment" subtype="疏_body" id="3100" explains="3091,3093,3095,3097">
○釋曰：此別魚肉所作食味之名也。肉之所作臛名羹，魚所作鮓名鮨，以肉作醬名醢，有骨相雜者名臡。
		</region>
	</paragraph>
	<paragraph index="61">
		<region typus="comment" subtype="注_prefix" id="3101" explains="">
【注】「肉臛」至「《左傳》」。
		</region>
		<region typus="comment" subtype="注_body" id="3102" explains="3092">
○釋曰：雲「肉臛也」者，《儀禮》所謂「膷臐膮」是也。雲「《廣雅》曰湆」者，則彼雲「羹謂之湆」是也。雲「見《左傳》」者，案隱元年，鄭伯寘其母薑氏於城潁，而誓之曰：「不及黃泉，無相見也。」既而悔之。潁考叔為潁穀封人，聞之，有獻於公。公賜之食。食舍肉，公問之。對曰：「小人有母，皆嘗小人之食矣，未嘗君之羹。請以遺之。」是謂肉為羹也。
		</region>
	</paragraph>
	<paragraph index="62">
		<region typus="comment" subtype="注_prefix" id="3103" explains="">
【注】「鮨鮓」至「夫禮」。
		</region>
		<region typus="comment" subtype="注_body" id="3104" explains="3094">
○釋曰：案《公食大夫禮》云：「牛炙，南醢，以西牛胾、醢、牛鮨。」鄭注云：「《內則》謂鮨為膾，然則膾用鮨。」是也。
		</region>
	</paragraph>
	<paragraph index="63">
		<region typus="comment" subtype="注_prefix" id="3105" explains="">
【注】「雜骨醬。見《周禮》」。
		</region>
		<region typus="comment" subtype="注_body" id="3106" explains="3098">
○釋曰：案《醢人職》云：「掌四豆之實，朝事之豆，其實韭菹、醓醢、昌本、麋臡。」鄭注云：「作醢及臡者，必先膊乾其肉，乃後莝之，雜以粱麹及鹽漬，以美酒塗置甀中，百日則成矣。」是也。
		</region>
	</paragraph>
	<paragraph index="64">
		<region typus="original" subtype="" id="3107" explains="">
康謂之蠱。
		</region>
		<region typus="comment" subtype="" id="3108" explains="3107">
米皮。
		</region>
		<region typus="original" subtype="" id="3109" explains="">
澱謂之垽。
		</region>
		<region typus="comment" subtype="" id="3110" explains="3109">
滓，澱也。今江東呼垽。○垽，魚靳切。
		</region>
	</paragraph>
	<paragraph index="65">
		<region typus="comment" subtype="疏_prefix" id="3111" explains="">
【疏】「康謂」至「之垽」。
		</region>
		<region typus="comment" subtype="疏_body" id="3112" explains="3107,3109">
○釋曰：康，米皮也，一名蠱。《左傳》曰：「穀之飛亦名蠱。」是也。澱，滓泥也，一名垽。郭云：「今江東呼垽。」
		</region>
	</paragraph>
	<paragraph index="66">
		<region typus="original" subtype="" id="3113" explains="">
鼎絕大謂之鼐，
		</region>
		<region typus="comment" subtype="" id="3114" explains="3113">
最大者。
		</region>
		<region typus="original" subtype="" id="3115" explains="">
圜弇上謂之鼒，
		</region>
		<region typus="comment" subtype="" id="3116" explains="3115">
鼎斂上而小口。
		</region>
		<region typus="original" subtype="" id="3117" explains="">
附耳外謂之釴，
		</region>
		<region typus="comment" subtype="" id="3118" explains="3117">
鼎耳在表。
		</region>
		<region typus="original" subtype="" id="3119" explains="">
款足者謂之鬲。
		</region>
		<region typus="comment" subtype="" id="3120" explains="3119">
鼎曲腳也。○鼐，耐。圜，袁。鼒，谘。釴，亦。款，苦管反。鬲，力。
		</region>
	</paragraph>
	<paragraph index="67">
		<region typus="comment" subtype="疏_prefix" id="3121" explains="">
【疏】「鼎絕」至「之鬲」。
		</region>
		<region typus="comment" subtype="疏_body" id="3122" explains="3113,3115,3117,3119">
○釋曰：此別鼎名也。鼎最大者名鼐，體圓斂上而小口者名鼒。《詩·周頌》云：「鼐鼎及鼒。」附耳在鼎表者名釴。款，闊也。謂鼎足相去疏闊者名鬲。
		</region>
	</paragraph>
	<paragraph index="68">
		<region typus="original" subtype="" id="3123" explains="">
䰝謂之鬵。
		</region>
		<region typus="comment" subtype="" id="3124" explains="3123">
《詩》曰：「溉之釜鬵。」
		</region>
		<region typus="original" subtype="" id="3125" explains="">
鬵，鉹也。
		</region>
		<region typus="comment" subtype="" id="3126" explains="3125">
涼州呼鉹。○鬵，尋。鉹，移。
		</region>
	</paragraph>
	<paragraph index="69">
		<region typus="comment" subtype="疏_prefix" id="3127" explains="">
【疏】「䰝謂之鬵。鬵，鉹也」。
		</region>
		<region typus="comment" subtype="疏_body" id="3128" explains="3123,3125">
○釋曰：䰝一名鬵，涼州名鉹。《方言》云：「甑，自關而東或謂之甗，或謂之鬵，或謂之酢饣留。」是也。
		</region>
	</paragraph>
	<paragraph index="70">
		<region typus="comment" subtype="注_prefix" id="3129" explains="">
【注】「《詩》曰：溉之釜鬵」。
		</region>
		<region typus="comment" subtype="注_body" id="3130" explains="3124">
○釋曰：《檜風·匪風》篇文也。
		</region>
	</paragraph>
	<paragraph index="71">
		<region typus="original" subtype="" id="3131" explains="">
璲，瑞也。
		</region>
		<region typus="comment" subtype="" id="3132" explains="3131">
《詩》曰：「鞙々佩遂。」遂者玉瑞。
		</region>
		<region typus="original" subtype="" id="3133" explains="">
玉十謂之區。
		</region>
		<region typus="comment" subtype="" id="3134" explains="3133">
雙玉曰瑴，五瑴為區。○遂，瑞。區，羌於反。
		</region>
	</paragraph>
	<paragraph index="72">
		<region typus="comment" subtype="疏_prefix" id="3135" explains="">
【疏】「璲，瑞也。玉十謂之區」。
		</region>
		<region typus="comment" subtype="疏_body" id="3136" explains="3131,3133">
○釋曰：遂者，瑞玉名也。玉十名區。
		</region>
	</paragraph>
	<paragraph index="73">
		<region typus="comment" subtype="注_prefix" id="3137" explains="">
【注】「《詩》曰」至「玉瑞」。
		</region>
		<region typus="comment" subtype="注_body" id="3138" explains="3132">
○釋曰：雲「《詩》曰：鞙々佩遂」者，《小雅·大東》篇文也。毛傳云：「鞙々，玉貌。遂，瑞也。」鄭箋云：「佩遂者，以瑞玉為佩。佩之鞙々然。」是也。
		</region>
	</paragraph>
	<paragraph index="74">
		<region typus="comment" subtype="注_prefix" id="3139" explains="">
【注】「雙玉曰瑴，五瑴為區」。
		</region>
		<region typus="comment" subtype="注_body" id="3140" explains="3134">
○釋曰：襄十八年《左傳》云：「晉侯伐齊，將濟河。獻子以朱絲係玉二瑴。」杜注云：「雙玉曰瑴。」是先儒之相傳為然也。五瑴則十玉也。
		</region>
	</paragraph>
	<paragraph index="75">
		<region typus="original" subtype="" id="3141" explains="">
羽本謂之翮。
		</region>
		<region typus="comment" subtype="" id="3142" explains="3141">
鳥羽根也。
		</region>
		<region typus="original" subtype="" id="3143" explains="">
一羽謂之箴，十羽謂之縳，百羽謂之緷。
		</region>
		<region typus="comment" subtype="" id="3144" explains="3143">
別羽數多少之名。○翮，戶革切。縳，篆。緷，袞。
		</region>
	</paragraph>
	<paragraph index="76">
		<region typus="comment" subtype="疏_prefix" id="3145" explains="">
【疏】「羽本」至「之緷」。
		</region>
		<region typus="comment" subtype="疏_body" id="3146" explains="3141,3143">
○釋曰：此別羽數名少之名也。本，根也。鳥羽根名翮。一羽名箴，十羽名縳，百羽名緷。案《周禮·地官·羽人職》云：「掌以時徵羽翮之材於山澤之農，以當邦賦之政令。凡受羽，十羽為審，百羽為搏，十搏為縳。」鄭注云：「審、搏、縳，羽數朿名也。《爾雅》云：『一羽謂之箴，十羽謂之縳，百羽謂之緷。』其名音相近也。一羽則有名，蓋失之矣。」鄭意以為箴與審、縳與搏、緷與縛名數聲音皆相近也。一羽不合有名，疑一羽當為十羽也。郭意以為凡物無不從一為始，以《爾雅》不失，《周官》未為得也。
		</region>
	</paragraph>
	<paragraph index="77">
		<region typus="original" subtype="" id="3147" explains="">
木謂之虡。
		</region>
		<region typus="comment" subtype="" id="3148" explains="3147">
縣鍾磬之木，植者名虡。○虡音巨。
		</region>
	</paragraph>
	<paragraph index="78">
		<region typus="comment" subtype="疏_prefix" id="3149" explains="">
【疏】「木謂之虡」。
		</region>
		<region typus="comment" subtype="疏_body" id="3150" explains="3147">
○釋曰：郭云：「縣鍾磬之木，植者名虡。」《考工記》云：「梓人為筍虡。」鄭注云：「樂器所縣，橫曰筍，植曰虡。」然則縣鍾磬者兩端有植木，其上有橫木。謂直立者為虡，謂橫牽者為栒。栒上加大版為之飾，名業。《詩·大雅》云：「虡業維樅。」
		</region>
	</paragraph>
	<paragraph index="79">
		<region typus="original" subtype="" id="3151" explains="">
旄謂之{艸罷}。
		</region>
		<region typus="comment" subtype="" id="3152" explains="3151">
旄牛尾也。○{艸罷}，卑。
		</region>
	</paragraph>
	<paragraph index="80">
		<region typus="comment" subtype="疏_prefix" id="3153" explains="">
【疏】「旄謂之艸罷」。
		</region>
		<region typus="comment" subtype="疏_body" id="3154" explains="3151">
○釋曰：郭云：「旄牛尾。」一名艸罷，舞者所執也。
		</region>
	</paragraph>
	<paragraph index="81">
		<region typus="original" subtype="" id="3155" explains="">
菜謂之蔌。
		</region>
		<region typus="comment" subtype="" id="3156" explains="3155">
蔌者菜茹之總名。見《詩》。○蔌音速。
		</region>
	</paragraph>
	<paragraph index="82">
		<region typus="comment" subtype="疏_prefix" id="3157" explains="">
【疏】「菜謂之蔌」。
		</region>
		<region typus="comment" subtype="疏_body" id="3158" explains="3155">
○釋曰：菜茹名蔌。郭雲「蔌者，菜茹之總名。見《詩》」者，案《大雅·韓奕》云：「其蔌維何，維筍及蒲。」毛傳云：「蔌，菜殽也。」是矣。
		</region>
	</paragraph>
	<paragraph index="83">
		<region typus="original" subtype="" id="3159" explains="">
白蓋謂之苫。
		</region>
		<region typus="comment" subtype="" id="3160" explains="3159">
白茅苫也。今江東呼為蓋。○蓋，合。
		</region>
	</paragraph>
	<paragraph index="84">
		<region typus="comment" subtype="疏_prefix" id="3161" explains="">
【疏】「白蓋謂之苫」。
		</region>
		<region typus="comment" subtype="疏_body" id="3162" explains="3159">
○釋曰：孫炎云：「白蓋，茅苫也。」郭云：「白茅苫也。今江東呼為蓋。」然則蓋即苫也，以白茅為之，故曰白蓋。襄十四年《左傳》：晉將「執戎子駒支，範宣子親數諸侯，曰：『乃祖吾離被苫蓋。』」杜注云：「蓋，苫之別名。」是也。
		</region>
	</paragraph>
	<paragraph index="85">
		<region typus="original" subtype="" id="3163" explains="">
黃金謂之璗，其美者謂之鏐。白金謂之銀，其美者謂之鐐。
		</region>
		<region typus="comment" subtype="" id="3164" explains="3163">
此皆道金、銀之別名及精者。鏐，即紫磨金。
		</region>
		<region typus="original" subtype="" id="3165" explains="">
鉼金謂之鈑。
		</region>
		<region typus="comment" subtype="" id="3166" explains="3165">
《周禮》曰：祭五帝即供金鈑。是也。
		</region>
		<region typus="original" subtype="" id="3167" explains="">
錫謂之鈏。
		</region>
		<region typus="comment" subtype="" id="3168" explains="3167">
白鑞。○璗，蕩。鏐，留。鐐，遼。鉼，餅。鈑，版。鈏，引。
		</region>
	</paragraph>
	<paragraph index="86">
		<region typus="comment" subtype="疏_prefix" id="3169" explains="">
【疏】「黃金」至「之鈏」。
		</region>
		<region typus="comment" subtype="疏_body" id="3170" explains="3163,3165,3167">
○釋曰：此別金、錫之異名也。黃金一名璗，其精美者名鏐。白金名銀，其精美者名鐐。郭云：「此皆道金、銀之別名及精者。鏐，即紫磨金。」《詩》傳云：「天子玉奉而珧必，諸侯璗琫而鏐必，大夫鐐奉而鏐必，士辦奉而辦必。」鉼金名鈑。錫，今白鑞也，一名鈏。《周禮·職方氏》云：「揚州其利金錫。」是也。
		</region>
	</paragraph>
	<paragraph index="87">
		<region typus="comment" subtype="注_prefix" id="3171" explains="">
【注】「周禮」至「是也」。
		</region>
		<region typus="comment" subtype="注_body" id="3172" explains="3166">
○釋曰：雲「周禮曰：祭五帝即共金鈑」者，案《秋官·司金職》云：「旅於上帝，則共其金鈑。」此雲祭五帝者，旅則祭也，上帝則五帝也。郭氏以義言之，故文異爾。彼注云：「鉼金謂之版，此版所施未聞。」
		</region>
	</paragraph>
	<paragraph index="88">
		<region typus="original" subtype="" id="3173" explains="">
象謂之鵠，角謂之觷，犀謂之剒，木謂之剫，玉謂之雕。
		</region>
		<region typus="comment" subtype="" id="3174" explains="3173">
《左傳》曰：「山有木，工則度刂之。」五者皆治樸之名。○鵠，斛。觷，嶽。剒，錯。剫，鐸。
		</region>
	</paragraph>
	<paragraph index="89">
		<region typus="comment" subtype="疏_prefix" id="3175" explains="">
【疏】「象謂」至「之雕」。
		</region>
		<region typus="comment" subtype="疏_body" id="3176" explains="3173">
○釋曰：郭云：「五者皆治樸之名。」謂治其樸，俱未成器，有此五名也。
		</region>
	</paragraph>
	<paragraph index="90">
		<region typus="comment" subtype="注_prefix" id="3177" explains="">
【注】「《左傳》曰：山有木，工則度刂之」。
		</region>
		<region typus="comment" subtype="注_body" id="3178" explains="3174">
○釋曰：隱十一年傳文也。
		</region>
	</paragraph>
	<paragraph index="91">
		<region typus="original" subtype="" id="3179" explains="">
金謂之鏤，木謂之刻，骨謂之切，象謂之磋，玉謂之琢，石謂之磨。
		</region>
		<region typus="comment" subtype="" id="3180" explains="3179">
六者皆治器之名。
		</region>
	</paragraph>
	<paragraph index="92">
		<region typus="comment" subtype="疏_prefix" id="3181" explains="">
【疏】「金謂」至「之磨」。
		</region>
		<region typus="comment" subtype="疏_body" id="3182" explains="3179">
○釋曰：郭云：「六者皆治器之名也。」則此謂治器加工而成之名也。故《論語注》云：「切磋琢磨，以成寶器。」是也。
		</region>
	</paragraph>
	<paragraph index="93">
		<region typus="original" subtype="" id="3183" explains="">
璆、琳，玉也。
		</region>
		<region typus="comment" subtype="" id="3184" explains="3183">
璆、琳，美玉名。○璆，求。
		</region>
	</paragraph>
	<paragraph index="94">
		<region typus="comment" subtype="疏_prefix" id="3185" explains="">
【疏】「璆、琳，玉也」。
		</region>
		<region typus="comment" subtype="疏_body" id="3186" explains="3183">
○釋曰：郭云：璆、琳，美玉名。《禹貢·梁州》云：「厥貢璆鐵銀鏤。」又《雍州》云：「球琳琅玕。」是也。
		</region>
	</paragraph>
	<paragraph index="95">
		<region typus="original" subtype="" id="3187" explains="">
簡謂之畢。
		</region>
		<region typus="comment" subtype="" id="3188" explains="3187">
今簡紥也。
		</region>
	</paragraph>
	<paragraph index="96">
		<region typus="comment" subtype="疏_prefix" id="3189" explains="">
【疏】「簡謂之畢」。
		</region>
		<region typus="comment" subtype="疏_body" id="3190" explains="3187">
○釋曰：簡，竹簡也。古未有紙，載文於簡，謂之簡紥。一名畢。《禮記·學記》云：「呻其佔畢。」謂但吟誦所視簡之文。是謂簡為畢也。
		</region>
	</paragraph>
	<paragraph index="97">
		<region typus="original" subtype="" id="3191" explains="">
不律謂之筆。
		</region>
		<region typus="comment" subtype="" id="3192" explains="3191">
蜀人呼筆為不律也，語之變轉。
		</region>
	</paragraph>
	<paragraph index="98">
		<region typus="comment" subtype="疏_prefix" id="3193" explains="">
【疏】「不律謂之筆」。
		</region>
		<region typus="comment" subtype="疏_body" id="3194" explains="3191">
○釋曰：筆一名不律。許慎云：「楚謂之聿，吳人謂之不律，燕謂之弗，秦謂之筆。」郭云：「蜀人呼筆為不律也，語之變轉。」
		</region>
	</paragraph>
	<paragraph index="99">
		<region typus="original" subtype="" id="3195" explains="">
滅謂之點。
		</region>
		<region typus="comment" subtype="" id="3196" explains="3195">
以筆滅字為點。
		</region>
	</paragraph>
	<paragraph index="100">
		<region typus="comment" subtype="疏_prefix" id="3197" explains="">
【疏】「滅謂之點」。
		</region>
		<region typus="comment" subtype="疏_body" id="3198" explains="3195">
○釋曰：郭云：「以筆滅字為點。」今猶然。
		</region>
	</paragraph>
	<paragraph index="101">
		<region typus="original" subtype="" id="3199" explains="">
絕澤謂之銑。
		</region>
		<region typus="comment" subtype="" id="3200" explains="3199">
銑即美金，言最有光澤也。《國語》曰「玦之以金銑者」，謂此也。○銑，蘇典切。
		</region>
	</paragraph>
	<paragraph index="102">
		<region typus="comment" subtype="疏_prefix" id="3201" explains="">
【疏】「絕澤謂之銑」。
		</region>
		<region typus="comment" subtype="疏_body" id="3202" explains="3199">
○釋曰：金之最有光澤者名銑。
		</region>
	</paragraph>
	<paragraph index="103">
		<region typus="comment" subtype="注_prefix" id="3203" explains="">
【注】「《國語》曰：玦之以金銑」。
		</region>
		<region typus="comment" subtype="注_body" id="3204" explains="3200">
○釋曰：使大子申生伐東山，佩之金玦。狐突歎曰：「以尨衣純，而玦之以金銑者寒甚矣。」說《國語》者，以「銑」下屬，與郭異也。
		</region>
	</paragraph>
	<paragraph index="104">
		<region typus="original" subtype="" id="3205" explains="">
金鏃翦羽謂之鍭，
		</region>
		<region typus="comment" subtype="" id="3206" explains="3205">
今之錍翦是也。
		</region>
		<region typus="original" subtype="" id="3207" explains="">
骨鏃不翦羽謂之志。
		</region>
		<region typus="comment" subtype="" id="3208" explains="3207">
今之骨骲是也。
		</region>
		<region typus="original" subtype="" id="3209" explains="">
弓有緣者謂之弓，
		</region>
		<region typus="comment" subtype="" id="3210" explains="3209">
緣者繳纏之，即今宛轉也。
		</region>
		<region typus="original" subtype="" id="3211" explains="">
無緣者謂之弭。
		</region>
		<region typus="comment" subtype="" id="3212" explains="3211">
今之角弓也。《左傳》曰：「左執鞭弭。」
		</region>
		<region typus="original" subtype="" id="3213" explains="">
以金者謂之銑，以蜃者謂之珧，以玉者謂之珪。
		</region>
		<region typus="comment" subtype="" id="3214" explains="3213">
用金、蚌、玉飾弓兩頭，因取其類以為名。珧，小蚌。○鏃，作木切。緣，椽。弭，尾。蜃，腎。珧，姚。
		</region>
	</paragraph>
	<paragraph index="105">
		<region typus="comment" subtype="疏_prefix" id="3215" explains="">
【疏】「金鏃」至「之珪」。
		</region>
		<region typus="comment" subtype="疏_body" id="3216" explains="3205,3207,3209,3211,3213">
○釋曰：辨弓箭之名也。鏃，箭頭也。翦，齊也。以金為鏃，齊羽者，名鍭。孫炎云：「金鏑斷羽，使前重也。」郭云：「今錍箭是也。」以骨為鏃，不齊其羽者，名誌。郭云：「今之骨骲是也。」此二者，郭氏皆以今曉古。案《方言》云：「箭，自關而東謂之矢，江淮之間謂之鍭，關西曰箭。」「鏃，胡合嬴者四鐮，或曰拘腸，三鐮者謂之羊頭，其廣長而薄鐮謂之錍，或謂之鈀（音葩），其小而長、中穿二孔者，謂之鉀爐（嗑盧二音）。」亦謂錍箭也。弓者，《說文》云：「以近窮遠，象形。古者倕作弓。《周禮》六弓：王弓、弧弓，以射甲革椹質；夾弓、庾弓以射豻侯鳥獸；廣弓、大弓以授學射者。」此弓之類。有緣者名弓，無緣者名弭。李巡曰：「骨飾兩頭曰弓，不以骨飾兩頭曰弭。」孫炎云：「緣謂繳束而漆之，弭謂不以繳束骨飾兩頭者也。」郭云：「緣者繳纏之，即今宛轉也。」「弭，今之角弓也。」然則郭意與孫同也。當時謂繳束為宛轉，若飾弓兩頭以金者名銑，以蜃者名珧，以玉者名珪也。
		</region>
	</paragraph>
	<paragraph index="106">
		<region typus="comment" subtype="注_prefix" id="3217" explains="">
【注】「《左傳》曰：左執鞭弭」。
		</region>
		<region typus="comment" subtype="注_body" id="3218" explains="3212">
○釋曰：此僖二十三年傳文也。案彼晉公子重耳「及楚，楚子饗之，曰：『公子若反晉國，何以報我？』對曰：『其左執鞭弭，右屬櫜，以與君周旋。』」是也。
		</region>
	</paragraph>
	<paragraph index="107">
		<region typus="comment" subtype="注_prefix" id="3219" explains="">
【注】「用金」至「小蚌」。
		</region>
		<region typus="comment" subtype="注_body" id="3220" explains="3214">
○釋曰：雲「用金蚌飾弓兩頭」者，以與上弭連文，故知然也。蚌即蜃也。《月令》：「孟冬，雉入大水為蜃。」是也。銑即金絕澤者，珧即蜃小者，珪即玉成器者，以此名弓，故云「因取其類以為名」也。雲「珧，小蚌」者，即《釋魚》云：「蜃，小者珧」是也。
		</region>
	</paragraph>
	<paragraph index="108">
		<region typus="original" subtype="" id="3221" explains="">
珪大尺二寸謂之玠，
		</region>
		<region typus="comment" subtype="" id="3222" explains="3221">
《詩》曰：「錫爾玠珪。」
		</region>
		<region typus="original" subtype="" id="3223" explains="">
璋大八寸謂之叔，
		</region>
		<region typus="comment" subtype="" id="3224" explains="3223">
璋，半珪也。
		</region>
		<region typus="original" subtype="" id="3225" explains="">
璧大六寸謂之宣。
		</region>
		<region typus="comment" subtype="" id="3226" explains="3225">
《漢書》所雲「瑄玉」是也。
		</region>
		<region typus="original" subtype="" id="3227" explains="">
肉倍好謂之璧，
		</region>
		<region typus="comment" subtype="" id="3228" explains="3227">
肉，邊。好，孔。
		</region>
		<region typus="original" subtype="" id="3229" explains="">
好倍肉謂之瑗，
		</region>
		<region typus="comment" subtype="" id="3230" explains="3229">
孔大而邊小。
		</region>
		<region typus="original" subtype="" id="3231" explains="">
肉好若一謂之環。
		</region>
		<region typus="comment" subtype="" id="3232" explains="3231">
邊孔適等。○叔，俶。好，耗。瑗，院。
		</region>
	</paragraph>
	<paragraph index="109">
		<region typus="comment" subtype="疏_prefix" id="3233" explains="">
【疏】「珪大」至「之環」。
		</region>
		<region typus="comment" subtype="疏_body" id="3234" explains="3221,3223,3225,3227,3229,3231">
○釋曰：此別珪璧之屬也。圭者玉器，執以為瑞者也。大，長也。珪長尺二寸者名玠。璋，半珪也。大八寸者名叔。璧亦玉器，子男所執者也，大六寸者名宣，因說璧之制。肉，邊也。好，孔也。邊大倍於孔者名璧，孔大而邊小者名瑗，邊、孔適等若一者名環。《左傳》昭十六年：「宣子有環，其一在鄭商。」是也。
		</region>
	</paragraph>
	<paragraph index="110">
		<region typus="comment" subtype="注_prefix" id="3235" explains="">
【注】「《詩》曰：錫爾玠珪」。
		</region>
		<region typus="comment" subtype="注_body" id="3236" explains="3222">
○釋曰：此《大雅· 崧高》篇文也。
		</region>
	</paragraph>
	<paragraph index="111">
		<region typus="comment" subtype="注_prefix" id="3237" explains="">
【注】「璋，半珪也」。
		</region>
		<region typus="comment" subtype="注_body" id="3238" explains="3224">
○釋曰：知者以《典瑞》云：「四圭有邸以祀天，兩圭有邸以祀地，圭璧以祀日月，璋邸射以祀山川。」自上而下降殺以半。故知「璋，半珪也」。注「《漢書》所雲『瑄玉』是也」。○釋曰：《郊祀志》云：「公卿言皇帝始郊，見泰一雲陽，有司奉璋玉嘉牲薦饗。」是也。
		</region>
	</paragraph>
	<paragraph index="112">
		<region typus="original" subtype="" id="3239" explains="">
繸，綬也。
		</region>
		<region typus="comment" subtype="" id="3240" explains="3239">
即佩玉之組，所以連係瑞玉者，因通謂之繸也。
		</region>
	</paragraph>
	<paragraph index="113">
		<region typus="comment" subtype="疏_prefix" id="3241" explains="">
【疏】「繸，綬也」。
		</region>
		<region typus="comment" subtype="疏_body" id="3242" explains="3239">
○釋曰：所佩之玉名遂，係玉之組名綬，以其連係遂玉，因名其綬曰繸。故郭雲「即佩玉組，所以連係瑞玉者，因通謂之繸」也。
		</region>
	</paragraph>
	<paragraph index="114">
		<region typus="original" subtype="" id="3243" explains="">
一染謂之縓，
		</region>
		<region typus="comment" subtype="" id="3244" explains="3243">
今之紅也。
		</region>
		<region typus="original" subtype="" id="3245" explains="">
再染謂之赬，
		</region>
		<region typus="comment" subtype="" id="3246" explains="3245">
淺赤。
		</region>
		<region typus="original" subtype="" id="3247" explains="">
三染謂之纁。
		</region>
		<region typus="comment" subtype="" id="3248" explains="3247">
纁，絳也。
		</region>
		<region typus="original" subtype="" id="3249" explains="">
青謂之蔥，
		</region>
		<region typus="comment" subtype="" id="3250" explains="3249">
淺青。
		</region>
		<region typus="original" subtype="" id="3251" explains="">
黑謂之黝，
		</region>
		<region typus="comment" subtype="" id="3252" explains="3251">
黝，黑貌。《周禮》曰：「陰祀用黝牲。」
		</region>
		<region typus="original" subtype="" id="3253" explains="">
斧謂之黼。
		</region>
		<region typus="comment" subtype="" id="3254" explains="3253">
黼文畫斧形，因名雲。○縓，采戀切。赬，敕呈切。纁，勳。黝，於糾反。
		</region>
	</paragraph>
	<paragraph index="115">
		<region typus="comment" subtype="疏_prefix" id="3255" explains="">
【疏】「一染」至「之黼」。
		</region>
		<region typus="comment" subtype="疏_body" id="3256" explains="3243,3245,3247,3249,3251,3253">
○釋曰：別眾色之名也。一染謂之縓者，此述染絳法也。一染一入色名縓，今之紅也。《說文》云：「帛黃赤色。」《喪服記》云：「公子為其母練冠麻衣縓緣。」是也。再染名赬，即淺赤也。三染名纁。李巡云：「三染其色已成為絳。」纁、絳一名也。《考工記》云：「三入為纁。」鄭玄云：「染纁者三入而成。」《禹貢》云：「厥篚玄纁。」是也。淺青一名蔥。《玉藻》云：「三命赤韍蔥衡。」是也。黑色名黝，以白黑二色畫之為斧形，名黼。《考工記》云：「白與黑謂之黼。」《書》云：「黼黻絺繡。」是也。
		</region>
	</paragraph>
	<paragraph index="116">
		<region typus="comment" subtype="注_prefix" id="3257" explains="">
【注】「《周禮》曰：陰祀用黝牲」。
		</region>
		<region typus="comment" subtype="注_body" id="3258" explains="3252">
○釋曰：此《地官·牧人職》文也。鄭注云：「陰祀，祭地北郊及社稷也。」
		</region>
	</paragraph>
	<paragraph index="117">
		<region typus="original" subtype="" id="3259" explains="">
邸謂之柢。
		</region>
		<region typus="comment" subtype="" id="3260" explains="3259">
根柢，皆物之邸。邸即底，通語也。○邸，氐。
		</region>
	</paragraph>
	<paragraph index="118">
		<region typus="comment" subtype="疏_prefix" id="3261" explains="">
【疏】「邸謂之柢」。
		</region>
		<region typus="comment" subtype="疏_body" id="3262" explains="3259">
○釋曰：根柢名邸。邸，本也。郭云：「根柢，皆物之邸。柢即底，通語也。」言凡物之柢必在厎下，因名雲也。即《周禮·典瑞》云：「四圭有邸以祀天，兩圭有邸以祀地。」皆謂邸為本柢也。
		</region>
	</paragraph>
	<paragraph index="119">
		<region typus="original" subtype="" id="3263" explains="">
雕謂之琢。
		</region>
		<region typus="comment" subtype="" id="3264" explains="3263">
治玉名也。
		</region>
	</paragraph>
	<paragraph index="120">
		<region typus="comment" subtype="疏_prefix" id="3265" explains="">
【疏】「雕謂之琢」。
		</region>
		<region typus="comment" subtype="疏_body" id="3266" explains="3263">
○釋曰：案上文治玉璞名雕，治玉器名琢，彼對例耳。散文則雕、琢通。謂治玉名，不分璞與器也。
		</region>
	</paragraph>
	<paragraph index="121">
		<region typus="original" subtype="" id="3267" explains="">
蓐謂之茲
		</region>
		<region typus="comment" subtype="" id="3268" explains="3267">
《公羊傳》曰：「屬負茲。」茲者，蓐席也。○蓐，辱。
		</region>
	</paragraph>
	<paragraph index="122">
		<region typus="comment" subtype="疏_prefix" id="3269" explains="">
【疏】「蓐謂之茲」。
		</region>
		<region typus="comment" subtype="疏_body" id="3270" explains="3267">
○釋曰：蓐一名茲。郭云：「茲者，蓐席也。」言草蓐之席也。宣十二年《左傳》：「軍行：右轅，左追蓐。」
		</region>
	</paragraph>
	<paragraph index="123">
		<region typus="comment" subtype="注_prefix" id="3271" explains="">
【注】「《公羊傳》曰：屬負茲」。
		</region>
		<region typus="comment" subtype="注_body" id="3272" explains="3268">
○釋曰：此桓十六年傳文也。案彼「衛侯朔出奔齊」，傳云：「何以名？絕。曷為絕之？得罪於天子也。其得罪於天子奈何？見使守衛朔，而不能使衛小眾，越在岱陰齊，屬負茲舍，不即罪爾。」何休云：「屬，讬也。天子有疾稱不豫，諸侯稱負茲，大夫稱犬馬，士稱負薪。舍，止也。讬疾止，不就罪。」是也。引之以證茲為蓐也。
		</region>
	</paragraph>
	<paragraph index="124">
		<region typus="original" subtype="" id="3273" explains="">
竿謂之箷。
		</region>
		<region typus="comment" subtype="" id="3274" explains="3273">
衣架。○箷，移。
		</region>
	</paragraph>
	<paragraph index="125">
		<region typus="comment" subtype="疏_prefix" id="3275" explains="">
【疏】「竿謂之箷」。
		</region>
		<region typus="comment" subtype="疏_body" id="3276" explains="3273">
○釋曰：凡以竿為衣架者，名箷。《曲禮》曰：「男女不同椸枷。」謂此也。
		</region>
	</paragraph>
	<paragraph index="126">
		<region typus="original" subtype="" id="3277" explains="">
簀謂之笫。
		</region>
		<region typus="comment" subtype="" id="3278" explains="3277">
床版。○笫，側子切。
		</region>
	</paragraph>
	<paragraph index="127">
		<region typus="comment" subtype="疏_prefix" id="3279" explains="">
【疏】「簀謂之笫」。
		</region>
		<region typus="comment" subtype="疏_body" id="3280" explains="3277">
○釋曰：簀，床版也，一名笫。《檀弓》曰：「華而皖，大夫之簀與？」《左傳》曰：「床笫之言不逾閾。」《方言》云：「齊魯之間謂之簀，陳楚之間或謂之笫。」是也。
		</region>
	</paragraph>
	<paragraph index="128">
		<region typus="original" subtype="" id="3281" explains="">
革中絕謂之辨。
		</region>
		<region typus="comment" subtype="" id="3282" explains="3281">
中斷皮也。○辨，片。
		</region>
		<region typus="original" subtype="" id="3283" explains="">
革中辨謂之韏
		</region>
		<region typus="comment" subtype="" id="3284" explains="3283">
復分半也。○韏，眷。
		</region>
	</paragraph>
	<paragraph index="129">
		<region typus="comment" subtype="疏_prefix" id="3285" explains="">
【疏】「革中」至「之韏」。
		</region>
		<region typus="comment" subtype="疏_body" id="3286" explains="3281,3283">
○釋曰：皮去毛曰革。此別分斷之名也。中斷之名辨，復中分其辨名韏也。
		</region>
	</paragraph>
	<paragraph index="130">
		<region typus="original" subtype="" id="3287" explains="">
鏤，鎪也。
		</region>
		<region typus="comment" subtype="" id="3288" explains="3287">
刻鏤物為鎪。○鎪，蘇婁切。
		</region>
	</paragraph>
	<paragraph index="131">
		<region typus="comment" subtype="疏_prefix" id="3289" explains="">
【疏】「鏤，鎪也」。
		</region>
		<region typus="comment" subtype="疏_body" id="3290" explains="3287">
○釋曰：別二名也。郭云：「刻鏤物為鎪。」《詩》云：「鉤膺鏤錫。」
		</region>
	</paragraph>
	<paragraph index="132">
		<region typus="original" subtype="" id="3291" explains="">
卣，中尊也。
		</region>
		<region typus="comment" subtype="" id="3292" explains="3291">
不大不小者。○卣，酉。
		</region>
	</paragraph>
	<paragraph index="133">
		<region typus="comment" subtype="疏_prefix" id="3293" explains="">
【疏】「卣，中尊也」。
		</region>
		<region typus="comment" subtype="疏_body" id="3294" explains="3291">
釋在上。
		</region>
	</paragraph>
</text>
