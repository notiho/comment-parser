<?xml version='1.0' encoding='UTF-8'?>
<text title="老子道德經注上" section="十一章" juan="1" original_title="道德經">
	<paragraph index="0">
		<region typus="original" subtype="title" id="91" explains="">
老子道德經注上 十一章
		</region>
	</paragraph>
	<paragraph index="1">
		<region typus="original" subtype="" id="92" explains="">
三十輻共一轂，當其無，有車之用。
		</region>
	</paragraph>
	<paragraph index="2">
		<region typus="comment" subtype="" id="93" explains="92">
轂所以能統三十輻者，無也，以其無能受物之故，故能以實統眾也。
		</region>
	</paragraph>
	<paragraph index="3">
		<region typus="original" subtype="" id="94" explains="">
埏埴以為器，當其無，有器之用。鑿戶牖以為室，當其無，有室之用。故有之以為利，無之以為用。
		</region>
	</paragraph>
	<paragraph index="4">
		<region typus="comment" subtype="" id="95" explains="94">
木埴壁之所以成三者，而皆以無為用也。言無者，有之所以為利，皆賴無以為用也。
		</region>
	</paragraph>
</text>
