<?xml version='1.0' encoding='UTF-8'?>
<text title="老子道德經注上" section="六章" juan="1" original_title="道德經">
	<paragraph index="0">
		<region typus="original" subtype="title" id="46" explains="">
老子道德經注上 六章
		</region>
	</paragraph>
	<paragraph index="1">
		<region typus="original" subtype="" id="47" explains="">
谷神不死，是謂玄牝。玄牝之門，是謂天地根。緜緜若存，用之不勤。
		</region>
	</paragraph>
	<paragraph index="2">
		<region typus="comment" subtype="" id="48" explains="47">
谷神，谷中央無谷也。無形無影，無逆無違，處卑不動，守靜不衰，谷以之成而不見其形，此至物也。處卑而不可得名，故謂天地之根，緜緜若存，用之不 勤。門，玄牝之所由也，本其所由，與極同體，故謂之天地之根也。欲言存邪，則不見其形，欲言亡邪，萬物以之生。故緜緜若存也，無物不成，用而不勞也。故曰，用而不勤也。
		</region>
	</paragraph>
</text>
