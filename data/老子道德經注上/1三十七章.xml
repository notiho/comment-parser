<?xml version='1.0' encoding='UTF-8'?>
<text title="老子道德經注上" section="三十七章" juan="1" original_title="道德經">
	<paragraph index="0">
		<region typus="original" subtype="title" id="407" explains="">
老子道德經注上 三十七章
		</region>
	</paragraph>
	<paragraph index="1">
		<region typus="original" subtype="" id="408" explains="">
道常無為
		</region>
	</paragraph>
	<paragraph index="2">
		<region typus="comment" subtype="" id="409" explains="408">
順自然也。
		</region>
	</paragraph>
	<paragraph index="3">
		<region typus="original" subtype="" id="410" explains="">
而無不為。
		</region>
	</paragraph>
	<paragraph index="4">
		<region typus="comment" subtype="" id="411" explains="410">
萬物無不由為以治以成之也。
		</region>
	</paragraph>
	<paragraph index="5">
		<region typus="original" subtype="" id="412" explains="">
侯王若能守之，萬物將自化。化而欲作，吾將鎮之以無名之樸。
		</region>
	</paragraph>
	<paragraph index="6">
		<region typus="comment" subtype="" id="413" explains="412">
化而欲作，作欲成也。吾將鎮之無名之樸，不為主也。
		</region>
	</paragraph>
	<paragraph index="7">
		<region typus="original" subtype="" id="414" explains="">
無名之樸，夫亦將無欲。
		</region>
	</paragraph>
	<paragraph index="8">
		<region typus="comment" subtype="" id="415" explains="414">
無欲競也。
		</region>
	</paragraph>
	<paragraph index="9">
		<region typus="original" subtype="" id="416" explains="">
不欲以靜，天下將自定。
		</region>
	</paragraph>
</text>
