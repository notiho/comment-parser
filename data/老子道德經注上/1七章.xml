<?xml version='1.0' encoding='UTF-8'?>
<text title="老子道德經注上" section="七章" juan="1" original_title="道德經">
	<paragraph index="0">
		<region typus="original" subtype="title" id="49" explains="">
老子道德經注上 七章
		</region>
	</paragraph>
	<paragraph index="1">
		<region typus="original" subtype="" id="50" explains="">
天長地久。天地所以能長且久者，以其不自生，
		</region>
	</paragraph>
	<paragraph index="2">
		<region typus="comment" subtype="" id="51" explains="50">
自生則與物爭，不自生則物歸也。
		</region>
	</paragraph>
	<paragraph index="3">
		<region typus="original" subtype="" id="52" explains="">
故能長生。是以聖人後其身而身先；外其身而身存。非以其無私邪，故能成其私。
		</region>
	</paragraph>
	<paragraph index="4">
		<region typus="comment" subtype="" id="53" explains="52">
無私者，無為於身也。身先身存，故曰，能成其私也。
		</region>
	</paragraph>
</text>
