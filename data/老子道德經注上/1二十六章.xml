<?xml version='1.0' encoding='UTF-8'?>
<text title="老子道德經注上" section="二十六章" juan="1" original_title="道德經">
	<paragraph index="0">
		<region typus="original" subtype="title" id="298" explains="">
老子道德經注上 二十六章
		</region>
	</paragraph>
	<paragraph index="1">
		<region typus="original" subtype="" id="299" explains="">
重為輕根，靜為躁君。
		</region>
	</paragraph>
	<paragraph index="2">
		<region typus="comment" subtype="" id="300" explains="299">
凡物輕不能載重，小不能鎮大。不行者使行，不動者制動，是以重必為輕根，靜必為躁君也。
		</region>
	</paragraph>
	<paragraph index="3">
		<region typus="original" subtype="" id="301" explains="">
是以聖人終日行不離輜重。
		</region>
	</paragraph>
	<paragraph index="4">
		<region typus="comment" subtype="" id="302" explains="301">
以重為本，故不離。
		</region>
	</paragraph>
	<paragraph index="5">
		<region typus="original" subtype="" id="303" explains="">
雖有榮觀，燕處超然。
		</region>
	</paragraph>
	<paragraph index="6">
		<region typus="comment" subtype="" id="304" explains="303">
不以經心也。
		</region>
	</paragraph>
	<paragraph index="7">
		<region typus="original" subtype="" id="305" explains="">
奈何萬乘之主，而以身輕天下？輕則失本，躁則失君。
		</region>
	</paragraph>
	<paragraph index="8">
		<region typus="comment" subtype="" id="306" explains="305">
輕，不鎮重也，失本，為喪身也，失君，為失君位也。
		</region>
	</paragraph>
</text>
