<?xml version='1.0' encoding='UTF-8'?>
<text title="老子道德經注上" section="八章" juan="1" original_title="道德經">
	<paragraph index="0">
		<region typus="original" subtype="title" id="54" explains="">
老子道德經注上 八章
		</region>
	</paragraph>
	<paragraph index="1">
		<region typus="original" subtype="" id="55" explains="">
上善若水。水善利萬物而不爭，處眾人之所惡，
		</region>
	</paragraph>
	<paragraph index="2">
		<region typus="comment" subtype="" id="56" explains="55">
人惡卑也。
		</region>
	</paragraph>
	<paragraph index="3">
		<region typus="original" subtype="" id="57" explains="">
故幾於道。
		</region>
	</paragraph>
	<paragraph index="4">
		<region typus="comment" subtype="" id="58" explains="57">
道無水有，故曰，幾也。
		</region>
	</paragraph>
	<paragraph index="5">
		<region typus="original" subtype="" id="59" explains="">
居善地，心善淵，與善仁，言善信，正善治，事善能，動善時。夫唯不爭，故無尤。
		</region>
	</paragraph>
	<paragraph index="6">
		<region typus="comment" subtype="" id="60" explains="59">
言人皆應於治道也。
		</region>
	</paragraph>
</text>
