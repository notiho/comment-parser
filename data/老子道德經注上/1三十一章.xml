<?xml version='1.0' encoding='UTF-8'?>
<text title="老子道德經注上" section="三十一章" juan="1" original_title="道德經">
	<paragraph index="0">
		<region typus="original" subtype="title" id="362" explains="">
老子道德經注上 三十一章
		</region>
	</paragraph>
	<paragraph index="1">
		<region typus="original" subtype="" id="363" explains="">
夫佳兵者，不祥之器，物或惡之，故有道者不處。君子居則貴左，用兵則貴右。兵者不祥之器，非君子之器，不得已而用之，恬淡為上。勝而不美，而美之者，是樂殺人。夫樂殺人者，則不可以得志於天下矣。吉事尚左，凶事尚右。偏將軍居左，上將軍居右，言以喪禮處之。殺人之眾，以哀悲泣之，戰勝，以喪禮處之。
		</region>
	</paragraph>
</text>
