<?xml version='1.0' encoding='UTF-8'?>
<text title="老子道德經注上" section="二十四章" juan="1" original_title="道德經">
	<paragraph index="0">
		<region typus="original" subtype="title" id="267" explains="">
老子道德經注上 二十四章
		</region>
	</paragraph>
	<paragraph index="1">
		<region typus="original" subtype="" id="268" explains="">
企者不立，
		</region>
	</paragraph>
	<paragraph index="2">
		<region typus="comment" subtype="" id="269" explains="268">
物尚進則失安，故曰，企者不立。
		</region>
	</paragraph>
	<paragraph index="3">
		<region typus="original" subtype="" id="270" explains="">
跨者不行，自見者不明，自是者不彰，自伐者無功，自矜者不長。其在道也，曰餘食贅行。
		</region>
	</paragraph>
	<paragraph index="4">
		<region typus="comment" subtype="" id="271" explains="270">
其唯於道而論之，若郤至之行，盛饌之餘也。本雖美，更可薉也。本雖有功而自伐之，故更為肬贅者也。
		</region>
	</paragraph>
	<paragraph index="5">
		<region typus="original" subtype="" id="272" explains="">
物或惡之，故有道者不處。
		</region>
	</paragraph>
</text>
