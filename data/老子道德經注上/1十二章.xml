<?xml version='1.0' encoding='UTF-8'?>
<text title="老子道德經注上" section="十二章" juan="1" original_title="道德經">
	<paragraph index="0">
		<region typus="original" subtype="title" id="96" explains="">
老子道德經注上 十二章
		</region>
	</paragraph>
	<paragraph index="1">
		<region typus="original" subtype="" id="97" explains="">
五色令人目盲，五音令人耳聾，五味令人口爽，馳騁畋獵令人心發狂，
		</region>
	</paragraph>
	<paragraph index="2">
		<region typus="comment" subtype="" id="98" explains="97">
爽，差失也，失口之用，故謂之爽。夫耳目口心，皆順其性也，不以順性命，反以傷自然，故曰盲、聾、爽、狂也。
		</region>
	</paragraph>
	<paragraph index="3">
		<region typus="original" subtype="" id="99" explains="">
難得之貨令人行妨。
		</region>
	</paragraph>
	<paragraph index="4">
		<region typus="comment" subtype="" id="100" explains="99">
難得之貨，塞人正路，故令人行妨也。
		</region>
	</paragraph>
	<paragraph index="5">
		<region typus="original" subtype="" id="101" explains="">
是以聖人為腹不為目，故去彼取此。
		</region>
	</paragraph>
	<paragraph index="6">
		<region typus="comment" subtype="" id="102" explains="101">
為腹者以物養己，為目者以物役己，故聖人不為目也。
		</region>
	</paragraph>
</text>
